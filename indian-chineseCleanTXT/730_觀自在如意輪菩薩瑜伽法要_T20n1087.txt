
觀自在如意輪菩薩瑜伽法
大唐南天竺國三藏藏法師金剛智譯
我今順瑜伽金剛頂經說
摩尼蓮花部如意念誦法
修此三昧故能如觀自在
先擇其弟子族姓敬法者
多人所敬愛智慧而勇進
決定毘離耶覺慧常不捨
盡孝於父母淨信於三寶
樂修菩薩行於四無量心
剎那無有間常樂大乘法
住於菩薩戒恭敬阿闍梨
一切諸聖者成就堅固力
丈夫之勇猛善通相應門
常樂寂靜行智慧無所畏
以戒常嚴身精修祕密乘
敬依理趣道一心無所悋
常樂聞妙法曾入三昧耶
從師獲灌頂既蒙印可已
不久當成就弟子具此相
方可為傳授此即如意寶
能成諸事業如經說處所
山間及流水清淨阿蘭若
隨樂之㵎谷離諸危怖難
隨力嚴供具行人面於西
漫提自在王次禮餘方佛
以五輪著地如教之敬禮
雙膝長跪已合掌虛心住
誠心盡陳說三業一切罪
我從過去世流轉於生死
今對大聖尊盡心而懺悔
如先佛所懺我今亦如是
願垂加持力眾生罪悉清淨
以此大願敬故自他獲無垢
密言曰。
唵　莎嚩皤嚩輸馱　薩婆達麼　莎嚩皤嚩輸度㟏
行者次應隨喜一切諸佛菩薩所集福智。
過現三世佛菩薩及眾聖
所集諸善根合掌盡隨喜
如我身所集歡喜無有異
次應右膝著地芙蓉合掌置於頂上想頂禮一切如來及菩薩足。密言曰。
唵　鉢頭麼微
禮諸佛已全加半加或輪王加隨意而坐。
作此坐印已觀遍虛空佛
已身各於前住彼眾聖會
止觀從膝上旋舞當心合
如蓮之未敷想禮於諸佛
次結三昧印當心堅固縛
檀慧禪智竪堅金剛蓮花印
通持蓮花者警覺眾聖已
誦此密言曰
唵　跋日囉鉢頭麼三磨麼耶薩怛鑁
由猶結此印故佛及善逝子
諸大名稱者妙觀察攝受
憶昔本誓願對於遍照尊
不違教令故加持使圓滿
次結一切諸佛如來安樂悅意歡喜三昧耶印。
十度堅固縛忍願中交合
檀慧與禪智各相合而竪
密言曰。
唵　三麼耶　呼蘇囉哆　薩怛鑁
由猶示此印故諸佛及菩薩
一切執金剛皆悉妙歡喜
次當開心戶入金剛智字
觀於二乳上右怛囉左吒
如宮室戶扇殊勝金剛縛
三業同時發拍心開兩字
密言曰。
唵　跋日囉滿馱怛𡀩吒
無始熏種子所集之塵勞
今以召罪印集之欲摧碎
十度堅固縛忍願申如針
進力屈如鉤心想召諸罪
想彼眾罪狀植髮裸黑形
反印刺於心觸已誦密語
三業相應故能召諸罪積
誦此召集已方作摧碎法
密言曰。
唵　薩婆播波迦哩灑拏　尾輸馱娜　三磨耶　跋日囉　吽若
召入於掌已施方作摧破碎法
前印內相叉稱𤚥縛諸罪
忍願俱申直有怛𡀩吒字
想為金剛杵相拍如摧山
忿句及怒形能淨諸惡趣
誦已忍願拍七三隨所宜
唵　跋日囉播尼尾莎怖吒也　薩跢播耶滿馱娜儞鉢囉母訖灑也薩婆播也孽底毘藥薩婆薩怛蔓薩凡薩婆怛他孽多跋日囉三磨耶吽　怛囉吒
以此相應門先佛方便故
三業所積罪無量極重障
作此摧滅已如火焚枯草
有情常愚迷不知此理趣
如來大悲故開此祕妙密門
次當結入印內如來智字
二羽堅固縛禪智入於中
以進力二度相拄如環勢
觀前八葉蓮其上置阿字
二點嚴飾故妙字方名惡
色白如珂雪流散千光明
想以進力支捻字安心內
三業齊運用誦此密言曰
唵　跋日囉廢捨惡
既想入心中字相逾光耀
此即法界體
行者應是觀不久悟寂靜
法本不生故三世諸如來
金剛身口意皆以妙方便
持在金剛拳以此闔心門
智字獲堅固便屈進力度
拄於禪智背以印觸胸已
即誦此妙言
唵　跋日囉母瑟致𤚥
行者住等引二羽堅固縛
仰置於臍下禪智蓮葉華形
此名三昧印誦此密言曰
唵　三麼地磨他　鉢頭迷紇哩
出息及入息住阿那波那
想佛遍虛空彈指警覺我
佛子汝云何成無上等覺
不知諸如來實相之妙法
既聞警覺已行者復白言
云何名真實願最勝尊說
諸佛皆歡喜作如是勝言
善哉摩訶薩能作如是問
汝想於心中所內惡字門
以字徹於心誦此密言曰
唵　止多鉢囉底味能迦路弭
當默誦一遍便想為月輪
倍欲精進故復誦妙言曰
唵　母提止多　母怛跛娜夜弭
能令心月輪圓滿甚清淨
中想妙蓮花上安寶金剛
密言曰。
唵　底瑟奼　麼尼跋日囉鉢頭麼
引量同虛空周遍於三界
復誦此妙言金剛語離聲
唵　薩頗囉麼尼跋日囉鉢頭麼
於此引妙蓮流放千光焰
一一光明中無量佛剎土
剎中有妙蓮想持寶蓮者
持寶蓮勝幢幢中出妙聲
誰有薄福者當滿一切願
住是寂三昧為利諸有情
如是菩薩類皆住於等引
從蓮花胎藏妙放千光明
皆為利眾生檀波羅密等
遍入諸三昧理趣善巧門
為慜愍念有情作無量方便
化身為種種從生及涅槃
轉大妙法輪皆從意寶出
所說之妙法皆以輪轉成就
以輪轉為妙智能斷諸結使
猶轉大法輪此為福智路
次皆正觀察漸斂其智蓮
密言曰。
唵僧訶囉麼抳跋日囉鉢頭麼
所在諸如來皆入為一體
猶如於明鏡能現於萬像
法界自性體住於金剛蓮
即變其寶蓮為真多菩薩
手持如意寶六臂身金色
皆想於自身頂髻寶莊嚴
冠坐自在王住於說法相
第一手思惟愍念有情故
第二持意寶能滿一切願
第三持念珠為度傍生苦
左按光明山成就無傾動
第二持蓮手能淨諸非法
第三手持輪能轉無上法
六臂廣博體能遊於六道
以大悲方便斷諸有情苦
行者如是觀坐於月輪中
身流千光明項背皆圓光
復想心月輪亦有寶蓮花
以是能堅固無動觀己身
為離諸妄想誦此密言曰
唵暱里茶荼底瑟奼囉怛那　跋日囉鉢頭麼怛恒麼句㟏三麼摩喻㟏摩麼訶三麼喻㟏薩婆怛多蘗多避三菩地囉怛那跋日囉鉢頭麼怛麼句㟏
以此法加持十度芙蓉合
進力屈如寶印心額喉頂
吽字想於心怛囉安於額
紇哩當喉上惡字置於頂
猶此布想故此身如金剛
復誦此密言蓮花語為聲
唵囉囉囉　怛娜　跋日囉達麼　紇哩
次應結灌頂智者合蓮掌
進力如寶形檀惠開相近
置額誦密言心想佛灌囉頂
唵　鉢頭麼苾句胝多胝囉怛娜鉢頭麼避曬罽邏避詵者𤚥怛𠸪洛
即以此妙印二手分兩邊
如繫蓮花鬘徐徐前下散
想垂白帶勢誦此妙言曰
唵　鉢頭麼麼隷　𤚥紇哩怛𡀩𠸪
次當結甲鎧二手蓮花拳
從心遶向背從背當臍繞
向腰及兩膝漸上繞頸後
從頸後當喉復於頸頭後繞
還來至額上却於頂後繞
徐從臍前下散誦此祕密言
唵　阿皤曳　鉢頭麼磨迦嚩制滿馱囉訖灑𤚥吽㟏
為喜諸佛故應拍蓮花印
二手結蓮掌妙拍令歡喜
密言曰。
唵　鉢頭麼覩使呼
想於己身前觀紇哩字門
變為蓮花王中有紇哩字
怛囉安兩邊為金剛寶蓮
共變為所尊持真多妙寶
如前已身觀今所觀亦然
為令體無二次作呼召法
十度未敷蓮進力如鉤勢
即誦此密語應為蓮花音
唵　鉢頭麼只惹娜句捨吽
行者既召已次當結索印
如前合蓮掌進力拄如環
此名蓮花索能滿諸意願
應誦此密語召入於智身
唵　鉢頭麼只惹娜母伽跛捨吽
既入於智身為令無傾動
復當結蓮鎖應作決定心
如前合蓮掌進禪捻如環
力智智力亦復然相結如鉤鎖
唵　鉢頭麼只惹娜　塞怖吒吽
為令妙歡喜結蓮花鈴印
當以蓮花捧禪智入於中
進力如環住誦此祕密語
唵　只惹　娜　鉢頭麼尾捨耶吽
次當誦蓮花百字密言捧閼伽器以欝金白檀龍腦香水捧而供養。
唵　鉢頭麼薩怛嚩三磨耶麼磨努播羅耶鉢頭麼薩怛嚩跌廢怒跛底瑟咤姹暱里擢迷皤嚩素覩數迷皤嚩阿努𡀩訖覩迷皤嚩素補數迷皤嚩薩婆悉地迷鉢囉拽車薩婆羯磨素者迷只多室唎藥矩𡀔矩炬吽訶訶訶訶呼婆誐梵薩婆怛多蘖多鉢頭麼麼迷悶者鉢頭弭迷皤嚩摩訶三摩磨耶薩怛嚩𠶹哩
次以內外供供養蓮花王
所謂內供養芙蓉掌當心
禪智並申直名為蓮花喜
應誦此密言
唵　只惹娜鉢頭麼羅細吽
次結花鬘印以此而供養
不易前喜印二手捧而前
想種種寶鬘遍滿虛空界
密言曰。
唵　只惹娜鉢頭去聲麼麼隷吽
次應以歌印奉獻智蓮者
復以前妙印屈掌拄諸度
從臍漸至口散下如寫勢
想緊那羅音香供養諸聖者
密言曰。
唵　只惹娜鉢頭麼倪帝吽
次應結舞印前印左右旋
合芙蓉妙掌安於頂上散
由此四供養能獲大神通
密言曰。
唵　只惹娜　鉢頭麼儞㗚帝吽
作此四供養能成最勝事
次結外供養喜心而獻之
運心無邊界蓮花焚香法
諸佛誠言說為利諸有情
蓮掌向下散猶如焚香勢
誦此祕密言想供養香雲
周遍虛空界供養諸聖眾
唵　鉢頭麼只惹娜　度閉噁
次應結花印以三十二相
莊嚴諸如來觀妙色花雲
運心遍一切如前合蓮掌
上散如花勢供養諸如來
及諸善逝子想滿虛空界
花雲妙芬馥劫樹極端嚴
誦此祕妙密言三業齊運用
唵鉢頭麼只惹娜　補澁閉吽
眾生無明覆離於智慧光
為彼淨除故應結智燈印
以前蓮花掌禪智竪相逼
心想摩尼燈遍照虛空界
無量光所出誦此密言曰
唵　鉢頭麼只惹　那儞閉
智者次應結解脫塗香印
為淨眾生故獻此尸羅香
二手散蓮掌當心塗香勢
十度成熏習香海遍虛空
獻佛及所尊誦此祕密語
唵　鉢頭麼只惹娜巘提吽
內外供養已然後應順念
結祕根本印以對密言主
先誦根本言分明七遍已
平掌當於心忍願如蓮葉
進力摩尼狀餘度盡如幢
誦根本密言思滿有情願
密言曰。
娜麼羅囉怛娜　怛羅夜也　娜莫阿唎耶　嚩魯枳帝　濕嚩囉耶　菩地薩怛嚩耶　摩麼訶薩怛嚩耶　摩訶迦嚕抳迦耶　怛姪他唵　斫迦羅靺低震跢麼抳　摩訶鉢頭迷嚕嚕底瑟吒入嚩攞　阿迦哩　灑耶吽泮吒　薩嚩訶
次結心祕密依前根本印
戒方檀惠縛名為本心印
一切諸意願應心之所念
由結此印故皆悉得成就
密言曰。
唵　鉢頭迷震哆麼抳　入嚩攞吽
次結隨心印二手堅固縛嚩
進力摩尼形禪智並而申
戒方亦舒直檀惠相交竪
誦此心中心
唵　嚩囉娜　鉢頭迷吽
次想尊口中流出祕密言
分明成字道五色光照耀
間錯殊勝色入於諭岐口
列心月輪中瑩如紅頗犁梨
一一諦思惟順理隨覺悟
住定而修習入於阿字門
即入輪字觀皆遍觀諸字
此名三昧念獲智及解脫
由此相應故不久成種智
若當聲順念最勝妙奇特
住於本尊觀不應急躁心
不高亦不下不緩亦不急
智者離分別及諸妄想心
若誦洛叉遍所求皆悉地
二手持念珠頗知與蓮子
螺珠及餘寶無瑕光好者
當穿一百八一一誦七遍
心及心中心及毘俱多羅
作此法加持穿貫珠鬘已
當心一一度與莎訶齊聲
一千與百八八百隨力而念誦
四時或三時此法後夜勝
如意輪經中本教佛所說
若如是修習現世證初地
過此十六生成無上菩提
何況世悉地現生不如意
隨力念誦已重結三昧印
復為八供養發遣密言主
二羽堅固縛忍願蓮葉形
從心至面散頂上合花掌
想尊虛空中復道還本宮
密言曰。
唵　鉢頭麼薩怛嚩紇哩穆
發遣聖者已自住本尊觀
或於閑靜處轉讀摩訶衍
楞伽與花嚴般若及理趣
如是等經教思惟而修習
誦讀讀誦經典已自恣行住坐
乃至於寢息不間問菩提心
不久當悉地金剛藏所說
此大悲軌儀不擇日及宿
時食與澡浴若淨與不淨
常應不間斷遠離於散亂
不營諸世務念畢發誓願
結三昧耶印禮佛菩薩已
隨意而經行由是積福業
解脫本願力能令諸有情
速獲一切智此上四句願
金剛儀軌述為利眾生故
我今同結集

觀自在瑜伽法要
