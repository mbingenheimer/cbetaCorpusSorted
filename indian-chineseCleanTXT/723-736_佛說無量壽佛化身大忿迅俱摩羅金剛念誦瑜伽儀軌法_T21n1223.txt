
佛說無量壽佛化身大忿迅俱摩
羅金剛念誦瑜伽儀軌法
南天竺國三藏金剛智奉　詔譯
我今順瑜伽金剛頂經說
熾盛然金剛部西方念誦法
若有修行者依此而頂受
先於阿闍梨而得灌頂已
次應擇淨處河㵎泉原中
山峯阿蘭若仙人得道處
或在於僧房清淨廣莊嚴
或所意樂處欲修悉地法
精進而受持金剛諸部中
此法甚深奧真言加持力
降伏及敬愛想念於諸佛
思惟於本尊真言力無比
能摧大障者纔持真言句
化佛從口出種種吉祥事
應念而自至歸命無量壽
願以功德力速得超悉地
廣應發弘誓願次應禮諸佛
及諸大菩薩陳說三業罪
我從過去世輪轉於生死
今對大聖尊盡心而懺悔
如先佛所懺我今亦如是
無垢真言曰
唵娑嚩婆嚩戌馱薩嚩達摩娑嚩婆嚩戌度含
行者次應禮一切諸聖眾
密言一禮拜所集禮智聚
如轉一切經除疑心決定
作禮真言曰
曩謨沒馱野曩莫達摩野曩莫僧伽野戶嚕戶嚕悉度嚕只哩婆吉哩婆怛尸悉怛尼部怛尼悉步嚕尼娑嚩賀
次結開門印二羽金剛拳
吽聲而舉印觸門警覺已
能摧內外魔
真言曰。
吽吽吽
軍吒持水印定手先平舒
禪押忍戒甲密明加七遍
真言曰
唵阿密哩帝吽泮吒
執持楊柳枝自身內外間
淨除煩惱垢灑淨真言曰
唵覩嚕覩嚕灑矩嚕矩嚕娑嚩賀
佛部半開敷進力輔忍願
禪智進力下當心想如來
密言曰。
唵怛他蘖都納婆嚩野娑嚩賀
蓮華三昧印十度散微屈
檀慧禪智合一心應想念
八葉觀自在密真言密言曰
唵鉢納摩納婆嚩野娑嚩賀
次結金剛部二羽反相背
禪智檀慧鉤心想執金剛
左散習密言
唵嚩日嚧納婆嚩野娑嚩賀
護身內相叉忍願建如幢
進力附如鉤禪智押戒方
印五處成甲真言
唵嚩日囉儗儞鉢囉捻跛哆也娑嚩賀
次當地界印忍戒繞方願
入掌禪智合并檀慧進力
禪智二著地
真言曰。
唵枳哩枳哩嚩日囉嚩日哩部律滿馱滿馱吽泮吒
方隅金剛牆前印開禪智
側竪如牆形
真言曰。
唵薩羅薩羅嚩日囉鉢囉迦囉吽泮吒
次當請本尊定慧內相叉
合腕中節出智竪成請召
真言曰
唵嚩日囉地力迦壹呬曳呬婆誐梵嚩日囉地力迦
辟除障難者印右慧押智度
三股形叉腰定拳頂上旋
左右辟除成結界
真言曰。
曩謨嚩日囉野賀曩鈍曩尾特瞢娑瑜蹉囉野吽泮吒
網印準前牆禪智捻進力
根側頂三旋成彼上方網
金剛網真言
唵尾娑普囉捺落乞叉嚩日囉半惹囉吽泮吒
火院慧掩定竪禪智右旋
三匝成猛焰
真言曰。
唵阿三葬擬儞吽泮吒
次結獻華座二羽捧蓮形
微屈開八葉
真言曰。
唵嚩日囉摩攞野娑嚩賀
獻閼伽水真言曰。
曩謨莫三滿哆沒馱南誐誐曩娑麼娑麼娑嚩賀
塗香舒定掌慧手握右腕
真言曰
唵微薩囉微薩囉吽泮吒娑嚩賀
獻華仰相叉風合二空附
真言曰
唵部哩入惹嚩攞蘭多詣娑嚩賀
燒香背竪合禪智附進力
側合習明句
唵微薩羅微薩囉吽泮吒娑嚩賀
獻食仰相合微屈火風輪
二空附風側
真言曰。
唵嚩日哩尼嚩日㘕計娑嚩賀
燈印定為拳忍竪禪指捻
真言曰
唵戰尼寧饒瑳曩羯哩吽泮吒
虛空普供養金剛掌安頂
運心周法界
真言曰。
曩謨三滿跢沒馱南薩嚩他欠嗢努蘖帝娑普囉醯𤚥誐誐曩劍娑嚩賀
次以清雅音讚歎於聖尊
嚩日囉薩怛嚩僧蘖囉賀嚩日囉嚩怛曩摩弩怛㘕嚩日囉達麼誐野尼嚩日囉羯𤚥迦嚕婆嚩魯跛儞伽麼素伽娑
次結頂髮印定拳進禪捻
置頂習真言
唵尸却寫娑嚩賀
安坐不動搖等引而相應
觀自心華內威光盛日輪
吽字成獨股變成忿怒尊
右直左微屈蹴踏於青蓮
身色如黃雲髮赤直竪上
瓔珞以嚴身縵跨用虎皮
舉慧上執杵定下施無畏
摧伏天魔軍神通力無比
初說真言句五色祥雲現
化佛遍虛空諸天來散華
乾闥緊那羅二十八部眾
及餘諸大仙恭敬合掌禮
諦想心不亂金剛童子大
身真言曰
曩謨囉怛曩怛囉夜野曩莫室戰拏嚩日囉跛拏曳摩訶藥乞叉細曩鉢多曳怛儞也他唵摩賀嚩日囉俱摩囉迦抳度尼吽吽泮吒泮吒泮吒娑嚩賀
隨心持神契慧手虛心拳
方苾㧙於願背力句方便指
方押智智押方指背智押慧亦然
頭指建如幢由是加持故
能攝自在力無過勝上句
隨心真言曰
曩謨囉怛曩怛囉夜野曩莫室戰拏縛日囉俱麼囉唵迦抳度尼吽吽泮吒泮吒娑嚩賀
忿怒心密印虛合於二羽
水交入虎口風鉤捻空下
地輪竪如牙真實大悲心
拔濟三塗苦速得成悉地
真言曰
吽嚩日囉俱麼囉迦尼度尼吽吽泮吒
次破不祥契內叉地水輪
火屈而背甲風空竪契成
經行及安寢存心結念時
災障惡夢消次神通互用
前印開二風成就金剛法
通達自在門主神亂錄契
地輪外相交風鉤二地輪
火水並竪合二空持火峯
纔結加持故天樂供養雲
隨心成真實威怒定諸魔
水交出火風火風屈成拳
地空竪舉心密契威神力
摧猛獸利牙怨魔莫能敵
次結錄王印準前之亂錄
二空捻水根役使於四王
大力善神等震動大千界
金剛王護身火屈右空押
水持於空輪地苾在水背
請召於金剛令得堅固身
不壞於三界有能護於行者
真言曰
曩謨薩闍迦麼唵伽尼度尼唵吽泮吒泮吒娑嚩賀
欲治身心病定慧金剛拳
風輪頭合圓竪二空安火側
真言七遍稱瞋心想念時
鬼神為障者摧伏而退散
真言曰
唵嚩日囉俱麼囉賀那賀那那賀那賀鉢左鉢左親那親那頻那頻那蘖哩訶拏蘖哩訶拏吽吽泮吒泮吒
金剛歡喜印右羽虛心拳
空押水風背檀忍舒印成
名金剛常念諸天及世間
敬愛生隨喜能摧內外障
次金剛掌叉慧手獨股形
願方入於掌智慧而散開
旋轉舉成印忿怒金剛叉
如敵戰修羅心真言曰
唵瞿嚕瞿嚕攝泮攝泮
珠合於掌中真言以加持
真言曰
唵枳哩枳哩母捺哩左尼娑嚩賀
行者念誦畢捧珠發大願
結三摩地印入法界三昧
修旋陀羅尼諸法本不生
自性離言說清淨無垢染
因業等虛空旋復諦思惟
字字悟真實初後雖差別
所證皆歸一不捨是三昧
兼住無緣悲普願諸有情
同得如是地出定結根本
本明七遍已普供妙讚揚
火院及結界頂左旋成解
迎請向外撥加蘖車蘖車
當結金剛縛二火如蓮形
從心至面散頂上合蓮掌
奉送真言曰
唵嚩日囉謨乞叉穆
如前再護身普禮諸聖眾
隨意任經行略陳於護摩
成就悉地法爐對曼荼羅
相望而別作方圓隨所求
半爐熾炭充以酥密安悉
芥子檀薰陸沈蘇合白膠
乳粥和香藥團為一百八
諸請法廣如經一呪一擲火
本尊并薄部落喜歡滿祈願
復次以乳粥白芥子胡麻
粳米雄黃等白汁木和酥
擲爐得現驗使者火食法
酥密乳酪等薰陸白膠香
胡蘿蔔粳米求樓香沙糖
石密柏葉等和擣一百八
每團一呪擲入爐供使者
諸天龍夜叉乾闥阿蘇羅
四王眷屬等及頻那夜迦
歡喜隨加護月八或十五
常設爐供養種種華香食
召集使者真言曰
曩謨囉怛曩怛羅夜野曩莫室戰拏嚩日囉跛拏曳摩賀藥乞叉細那鉢哆曳摩騰迦俱麼囉唵迦尼度尼吽泮吒娑嚩賀
次畫本尊像長一尺五寸
而作丁字立足踏青蓮華
身作黃雲色髮赤上繚亂
種種諸瓔珞環玔以嚴身
用虎皮縵跨左執拔折羅
右下施無畏當作極迅形
左畫一金剛四臂黃雲色
執杵輪索刀右兩臂使者
一手作拳印次持劫鉢羅
腰臂胯龍纏前俱摩羅眾
八部眾圍繞上五色祥雲
諸天散妙華忉利天王軍
四王各使者及頻那夜迦
皆請命奉教畫人淨齋戒
像畢廣設供
次別畫像法身五尺八寸
形作紅蓮色眼長於二寸
衣服赭黃色脚踏金蓮華
右手拔折羅舉上如擬勢
左持金蓮華髮少黃右旋
獨髮籠頭冠髮上際二寸
髮中立化佛右錫左澡鑵
兩邊背皆一佛持錫杖金色
聖者遶其身急雲五色光
作法念誦時對像作遍數
如經之所說悲愍於有情
若起於忿怒金剛即為現
極忿迅之身能令見者怖
行者一切時清淨身語意

大忿怒金剛童子念誦瑜伽法一卷
