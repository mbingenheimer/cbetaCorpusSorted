
世陀羅尼
大唐三藏法師玄奘奉　詔譯
如是我聞。一時薄伽梵。在Kauśambī.憍餉彌國Kaṇṭaka.建礫磔迦林。與大苾芻眾五百人俱。菩薩摩訶薩薩過俱胝數及諸天人阿素洛等無量大眾前後圍繞。時彼國中有一長者名為妙月Sucandra.。容範溫華志韻願閑遠。男女僮僕其數眾多。於佛法僧深生敬信。來詣佛所頂禮佛足。繞百千匝却住一面。合掌恭敬而白佛言。世尊欲問如來應正等覺少所疑事。唯願大慈垂愍聽許。
爾時世尊哀愍彼故。以慈軟音告言。長者恣汝意問。吾當為汝方便分別令汝心喜。時彼長者歡喜踊躍。稽首作禮合掌請言。世尊云何善男子善女人。諸貧賤者可令得富貴。諸有病者可令病愈。諸有罪者可令罪滅。諸危懼者可令安樂。
爾時世尊知而故問。長者何緣作如是請說。時彼長者重白佛言。世尊我等在家多諸眷屬。資財乏少難可周濟。又多疹疾罪累危懼。故請世尊開示方便。令貧賤者得大財位。周給親屬廣修惠施。鐃益一切倉庫無盡。令有病者四大康和。勤修善業身心無惓。令有罪者速得除滅。身壞命終生於善趣。令危懼者身心安樂。親近供養佛法僧寶。速證無上正等菩提。
爾時世尊告彼長者。善男子我於過去無數劫前遇佛世尊。名持金剛海音如來Śrī-vajra-dhara-sāgara-nirghosa.應正等覺明行圓滿善逝世間解無上丈夫調御士天人師佛薄伽梵。為欲利樂諸有情故。說陀羅尼名曰持世。我時聞已歡喜踴躍。受持讀誦廣為他說。利益安樂無量有情。由是因緣福慧增長。速證無上正等菩提。為諸天人說微妙法。今為汝說此陀羅尼。汝天人等皆應諦聽。聞已受持廣為他說。此神呪呪神力不可思議。令諸有情皆獲利樂。陀羅尼曰。
呾姪他　蘇魯閉　跋達邏筏底　瞢揭麗　頞折麗　頞摺鉢麗　喝嗢伽哳尼　喝嗢鞞達尼　薩寫罰底　馱娜罰底　達那罰底　室利沫底　鉢拉婆罰底　罯沫麗　毘沫麗　魯盧蘇　縷波毘沫麗　頞捺捺悉諦　毘呾悉諦　毘濕縛繫　始㹧矩麗　茫矩麗　毘毘謎　杜杜謎　呾呾麗　呾洛呾洛　罰折麗罰折麗　羯𪘨羯𪘨罰栗殺尼　昵澁波達尼　罰折洛達洛　呾他揭多薩點娑揭洛昵懼衫呾他揭耽頞奴颯沫洛　娑揭洛　昵懼衫　呾他揭耽頞　奴颯沫洛呾他揭多薩點　颯沫洛達磨薩點颯沫洛　僧伽薩點颯沫洛呾吒呾吒　譜洛譜洛　譜刺耶　跋洛跋洛　尼蘇瞢揭麗　扇多沫底　瞢揭羅罰底　蘇跋達洛罰底　阿揭車阿揭車　三沫閻阿奴颯沫洛莎訶　阿罰制刺喃　頞奴颯沫洛莎呵　鉢刺婆凡頞奴颯沫洛莎呵　絰經栗砧　頞奴颯沫洛莎訶　毘折閻　頞奴颯沫洛莎訶　薩縛薩埵毘捺閻頞奴颯沫沫洛莎呵
此陀羅尼具大神力。若有善男子善女人。至心受持廣為他說。諸惡神鬼天龍藥叉。人非人等皆不能害。諸利樂事晝夜增長。若能至誠供養三寶。念誦如是大陀羅尼。經七晝夜時無暫闕。諸天龍神皆生歡喜。自末來冥雨護所須財穀。飢饉疫癘皆悉消除。所有罪障無不殄滅。一切危懼並得安寧。福慧漸增所求如意。速證無上正覺等菩提。
爾時佛告妙月長者。汝應信受此陀羅尼。憶念誦持廣為他說。所求利樂無不諧遂。時彼長者聞佛所說。歡喜踴躍而白佛言。我能受持廣為他說。利益安樂無量有情。唯願世尊慈悲護念。世尊告曰如是如是。時彼長者合掌恭敬。右繞世尊百千匝已。頂禮佛足歡喜而去。
爾時世尊告阿難曰。妙月長者諸庫藏中。種種財穀今悉盈滿。尊者阿難歡喜白佛。何因緣故妙月長者。諸庫藏中欻然盈滿。佛告阿難妙月長者。聞我所說大陀羅尼。深信歡喜受持讀誦。願為無量有情宣說。由斯福力庫藏皆。滿汝等亦應受持讀誦廣為他說此陀羅尼。令此三千大千世界。諸有情類皆得利樂。我觀世間天魔梵等。無能毀越此陀羅尼。文句正真不可壞故。諸薄福者不可得聞。所以者何如是章句。三世諸佛同所稱揚。以不思議神力加被。令聞持者皆獲利樂。尊者阿難深心歡喜。以妙伽陀他而讚頌曰。
諸佛不思議所說法亦爾
能正奉行者果報亦復然
一切智法王滅生老病死
已到勝彼岸稽首大覺尊
爾時阿難踴躍歡喜。禮佛合掌白言世尊。今此法門當名何等。我等今者云何奉持。佛告阿難。此名妙月長者所問。亦名能感一切財位。亦名愈疾亦名滅罪。亦名能除一切危懼。亦名諸佛同所稱揚。亦名諸佛神力加被。亦名持世陀羅尼經。汝當奉行持勿令忘失。利益安樂一切有情。
時薄伽梵說此經已。無量聲聞及諸菩薩。并諸天人阿素洛等。一切大眾聞佛所說。皆大歡喜信受奉行。

持世陀羅尼經
