
三種悉地破地獄轉業障出三界
祕密陀羅尼法
中天竺國三藏善無畏奉　詔譯
瑜伽事法約有千條，略述少分，口開舌舉震法界宮，蓮華藏世界如諸如來出定，即以摧破地獄、轉業障、出三界。當知如法布字，人主頂戴手乎冠中，萬國清泰；節度觀察，旗旌上書寫真言，四方晏安靜。專城太守鎮遏，總或戎鼓角上題字嚴警、鼓音遠聞，妖氣清熾盛布千里，苗稼洪潤人無災疫疾，地土神祇山神山祇風恬雨順，念誦加持，戰鼓上書，賊軍自降，一人不損，名金剛鼓。
稽首毘盧遮那佛，開敷淨眼如蓮花，
三界調御天人師，大菩提心救世者，
深妙真言加持法，流入無生量阿字門，
白毫無相正遍知，圓滿恒照如日月。
身口意業成三密，三密即成應化法，
五輪五智是五分，五分盡攝法界輪，
阿閦寶生救世者，彌陀成就不空王，
成咸於悉地吉祥輪，傳斯妙法化諸有。
慈心自在降三世，金剛薩埵不動尊，
無違誓願應時期，瑜伽事畢還金剎剛。
佛言：「阿字金剛部主肝。阿字即是大日如來理法身，本性清淨極理畢竟不可得空空一切眾生本有大菩提心金剛地輪種子，金剛部曼荼羅也。若約名色者，地是色法，五陰中識陰心持地，其種子不淨。凡五臟贜者是色法也。五陰中識陰心發故，約名色，地是色法也。今肝主魂，魂神氣為東及木，木是色空也。木主春其色青，青色從木生，木從水生，肝從青氣及腎生，其形如立蓮花葉，其中間著閭珠，閭肉在胸左也右。肝出為眼主筋，筋窮為爪也。今以五字門主五臟贜六腑故，內外交雜明此而已。又酸味多入肝，增肝損脾。若脾肝中無魂，多惛惛肺，害肝成病，若如金剋木。肺強肝弱，當止心於肺，以青氣攝取白氣，肝病則差，青氣著也。
「鑁字蓮花部主肺肝，鑁字是縛字第十一轉，尾字是第三轉也，轉釋阿字義也，即大日如來智海水大轉輪種子。神通自在之法名智法身，亦名報身，是即蓮花部曼荼羅也。肺臟主魄，魄形體也。其形如花，主鼻，為西方金。金主秋，其色白。白色從風生，風從地地起陽氣生。五陰中想陰心持風，想想陰心從識生，識識陰心從過去行生，過去行從無明生，無明從妄想生，妄想還從妄想生，輪迴十二因緣也。肺從白氣及脾生，辛味多入肺，增肺損肝。若肺中無魄，恐怖癲病。心害肺成病，若如火剋金。心強肺弱，當止心於心，以白氣攝取赤氣，肺病則差，白氣者字也名肺字。
「藍字，寶部，主心。藍字是大日如來心地種火大種子，三世諸佛室宅宅也，焚燒一切眾生無始無明塵垢妄執，出生菩提心牙種，轉釋阿字義也，即是應化身如來，實是智法身火生曼荼羅也。心主神，其形如鳥，為南方火為火。火主夏，其色赤。赤色從火生，火從木生。五陰中受陰心持火，受心從想心生，又心從赤氣及肝生。心出為舌，主血，血窮為乳，又主耳，轉輪識轉鼻喉鼻梁額頰頤等。苦味多入心，增心損肺。若心中無神，多忘失前後。腎害心成病，若如水剋火。腎賢強心弱，當止心於腎，以赤氣攝取黑氣，心病則差，赤氣者字也心名字。
「唅字，羯磨部，主腎胃腎，吽是唅字吽字即賀字轉也，即是大日如來常住壽量風大種子，三解脫門、三際不可得義，法身大力曼荼羅也。風則想陰心所持也。五藏者，肝、肺、心、脾、腎也。胃者，六腑一名也。胃此肚，穀是脾腑。五臟六腑之海，水穀皆入胃，五臟六腑皆稟於胃，五味各走流，其嘉淡味入胃，故腎稟胃也。腎在臍腰下，左名腎，右名命門。腎敷心腹，寢覆竆𥨊寫水米精也。腎主志，為北方及水。水主冬，其色黑，五陰中行陰心持水，行心從受心生，受心從想生，腎從黑氣及肺生，主耳。腎出為骨，主髓，髓窮為耳乳孔，骨窮為齒。鹹味多入腎，增腎損心。若腎中無志，多悲哭。脾害腎成病，若如土剋水。脾強腎弱，當止心於脾，以黑氣攝取黃氣，腎病則差。黑氣者字水名字也。
「欠字，虛空部，主脾。字則大日如來無見頂相五佛所證大空智處寂滅真如理智，十方三世諸佛所證菩提道場殊勝曼荼羅也。脾主意，為中央及土。土主季夏，其色黃也。黃色從地生，地從火生，如前說五陰中識陰心持地。或為木臟，木青是空也。脾從黃氣及心生，主口，為志意。甘味多入脾，增脾損腎腎成病。若脾中無意，多迴惑。肝害脾脾脾弱成病，若如木剋土。肝強脾弱，當止心於肝，以黃氣攝取青氣，脾病則差也。黃氣者字也脾名字，五臟如蓮花靡向下也。
「內五臟、外五行，出成形體，此則名也。色即四大五根，名即想行等四陰心也。即是日月、五星、十二宮、二十八宿，成人人形之體也。山海島大地，從阿字出；江河海萬流流，從鑁字出；金玉珍寶日月星辰火珠光明，從藍字成；五穀菓眾花開敷，因含字結也。界秀香美人人鬼畜天長養顏色滋味、端正相貌福德富貴，從欠字莊嚴。阿字是東方阿閦如來，鑁字西方阿彌陀如來，藍字是南方寶生如來，唅字北方不空成就如來，欠字是上中方毘盧遮那大日如來也。」
阿字意甚深空寂之體，取之不可取、捨之不可捨，法之母大灌頂頂王阿字是也。阿字是難信之法，小乘律師特勿令見，此本五部梵本四十萬言，出《毘盧遮那經》、《金剛頂經》，採集要妙最上福田唯此五字真言言也。誦者所獲功德，不可比量、不可思議、不可說也。金剛頂經五部真言，受持讀誦觀照理性，令人獲福，骨堅體健，永無災障及諸病苦攝養長壽。此五字門是五智髻珠、五佛肝心，十方三世諸佛能寂智母、一切眾生養育父母、十方法界庫藏也。能為與三世惡魔怨戰獲得三世種勝利故，如鉀鎧鉾楯弓箭器杖，是故三世諸佛菩薩沒在是其中、出生是中。牙字是種子也。疏又此瑜伽之座，其黃金剛方輪，即是金剛座也。
阿，金剛地部，一阿字作地觀金剛座觀。
鑁，金剛水部，二鑁字作水觀、蓮花觀。
藍，金剛火部，三藍字作日觀也。
唅，金剛風部，四唅字作月觀。
欠，金剛空部，五欠字作空觀。
如來體性無生性觀。
右五部真言，是一切如來無生比甘露之珍漿，醍醐醐醍佛性之妙藥也。一字入入於五臟萬病不生，況修日觀月觀，即時證得佛身空寂。阿、鑁、覽、唅、欠，右上五字法身真言，若日誦一遍、或七遍、或二十一遍、或四十九遍者，校量功德一遍福，如轉藏經一百萬遍，何況禪寂坐入定門，從阿字觀諦審分明，如日照空，即是了觀畢見佛性，所獲福無有比量。祕祕密藏文句實不思議，只恐聲聞法師、小乘持律者，生疑不信反益其罪。譬如王有稚子偏最憐念，庫藏珍寶傾竭不惜，唯不與干將、鏌鎁鎁續大，恐不解用故傷其體。是故如來密傳大菩薩，不與聲聞劣慧。
馱盧麼陀都，法身如來，真實實體也。從腋至頂為上，從臍至腋為中，從足至臍為下，於真言中當應分別三種成就也。
下品悉地：阿、羅、波、左、那，是名出悉地，能生根莖遍滿四方，誦一遍如轉藏經一百遍，即入如來一切法平等，一切文字亦皆平等，速得成就摩訶般若。誦兩遍除滅億劫生死重罪，文殊普賢隨逐、四眾圍繞如伽備，是慈無畏護法善神在其人前。若誦三遍三昧現前，若誦四遍總持不忘，若誦五遍速成無上菩提也。
中品悉地：阿、尾、羅、吽、欠，是名入悉地，能生枝葉拔業遍滿四方，光明光耀入佛法界，名入悉地。若誦一遍如轉藏經一千遍。
上品悉地：阿、鑁、㘕、唅、欠，是名祕密悉地，亦名成就悉地，亦名蘇悉地，蘇悉地者遍法界也。成就佛果證大菩提，法界祕言光明遍滿，唯佛與佛能入此門，緣覺聲聞不能照，此亦名祕密悉地。若誦一遍，當如轉藏經一百萬遍。
出悉地從足至腰，入悉地從臍至心，祕密悉地從心至頂。如是三悉地，出悉地化身成就，入悉地報身成就，祕密悉地蘇悉地法身成就，實是三種常身、正法之藏。法身遮那具足之體，五部三部真實之源源也，是故稽首禮毘盧遮那佛。此三五字即十五字，即十五種金剛三昧，一字即十五字、十五字即一字，一字即五字、五字即一字，逆順旋轉初後不二。今八門中該攝萬法，一字中攝一切字、一切字中攝一字，以一字釋一切字、以一切字釋一字，以一字成立一切字、以一切字成立一字，以一字破一切字、以一切字破一字，義即是順一遍、逆一遍，次順旋轉四遍、次逆旋轉四遍，利益十方界法界一切眾生皆成佛義也。
凡人汗栗馱心形，猶如蓮花合而未敷之像，有筋脈約之以成八分，男子上向、女人下向。觀此蓮花令其開敷為八葉白蓮花，此臺上觀阿字作金剛色。復阿字如方黃壇，身在其中，從阿字出羅字，燒身悉成灰已，此灰中生縛字其色純白，從此出生阿、鑁、囕、唅、欠五輪字，而即從腰下至頂上安立身五處，謂淨菩提心。以此五字門為緣生大悲根，佛娑羅樹王增長，彌布滿於法界。然一切法，即由此五字門，本不生、離言說、自性淨、無因緣、如虛空也。為八葉位，從臍至心為金剛臺，臍為大海，從臍已下此地居諸尊位，在海岸邊也。謂從諸佛大悲海而生金剛智，從金剛智出生一切佛會也。於此心八葉花臺上而觀阿字，從此字出無量光，從心中四散而合令為光鬘，猶如花鬘，普遍一切佛剎，此光從頂至足周匝環繞行者之身也。復觀暗字在頂上，轉成中胎藏，從此字生三重光焰，一重光遍繞咽上，從咽至頂相，隨所照及之處，諸尊隨現，成第一院曼荼羅；次一重光遍遶心上，從臍以上至咽，諸尊隨現，成第二重曼荼羅；次一重光光焰遍繞臍上，從臍以下，諸尊隨現，成第三重曼荼羅，即是世間天院也。諸尊形色相好各各差別，宛然具足自身中，猶如親入佛會，而自身都成曼荼羅身，即是普門法界身也。
其中胎藏，即是毘盧遮那自心八葉花也。即於此心蓮花臺上為曼荼羅中胎，其外八葉亦隨佛位次列布也。四方即是如來四智，其四隅葉即是四攝法也。且東南方普賢是菩提心，此妙因也。次西南方文殊是大智慧也。次東北方彌勒是大慈也。大慈大悲俱是第二義句義也。次西北方觀音即是證，謂行願成就入此華臺三昧也。其四方葉中，初阿字在東方喻菩提心，最是萬行之初也。黃色是金剛性，其名曰寶幢，亦名阿閦佛。次阿阿字在南方是行，赤色火義，即同文殊之義義也，即是華開敷，亦名寶生佛。次暗字在西方是是三菩提也，萬行故成等正覺，白色即是圓明究極之義，又是水義，其佛名阿彌陀也。次惡字在北方，是正等覺果，其佛名鼓音，是釋迦牟尼也，即是大涅槃，迹極還本故涅槃也。佛日己隱於涅槃山故色黑也。
次即入中，惡字是方便，即知此心法界之體，本來常寂滅相，此是毘盧遮那本地之身，華臺之體，超八葉、絕方所，非有心之境界，唯佛與佛乃能知之。以此方便同於大空而現眾像，中心空具一切色，即是加持世界。曼荼羅普門之會無處不有也，但是如來一身一智一行，是故八葉皆是大日如來一體也。是故中尊大日是法身，祕密主金剛惠印是般若，觀自在持蓮華印是解脫，則即身密法身德、口密是般若德、意密是解脫德也。因般若故得解脫，解脫因般若，此二依法身之體，不即不離闕一不得，猶如伊字三點，菩提心此金剛部、大悲蓮華部、方便此應化身也。是故阿字是胎內，指位在等覺已前；娑字胎外，指位妙覺；嚩字是用，一切法轉咸依此門，跡蹤恣二化濟度十界也。此如來智印是心實相、一切智智果，即菩提心為因，大悲為根，方便為究竟，以一切智門五種義為眾緣。若有眾生知此法教者，世人應供養猶如敬制底，制底是生身舍利所依，是故諸天世人祈福祐者皆悉供養。若行人信受如是義者，即法身舍利所依也。復梵音制底與質多體同，此中祕密謂心為佛塔也。如第三曼荼羅以自心為基，次第增加乃至中胎，涅槃色最居其上，故此制底甚高。又從中胎八葉次第增加，乃至第三隨類普門身無處不遍，故此制底極廣。蓮華臺達磨馱都，所謂法身舍利也。若眾生解此心菩提印者，即同毘盧遮那，故云：「世間應供養，猶如敬制底也。」
然毘盧盧遮那身土依正相融、性相同一，真如遍滿法界大我，身口意平等如太虛空，以虛空為道場，以法界為床。大日如來為令知見此道，示二種法身：智法身佛住實相理，為自受用，現三十七尊，令一切入不二之道；理法身佛住如如寂照法，然常住不動動而動現於八葉，為自他受用，示三重曼荼羅，令十界證大空。雖是理智之殊、廣略之異，本來一法曾無殊異，萬法歸一阿字，五部同一遮那也。
我依毘盧遮那佛，開心智印建標義，
無量功德普莊嚴，同入總持諸善逝，
願共有緣修學者，安住無上清淨海。

三種悉地祕密真言法一
