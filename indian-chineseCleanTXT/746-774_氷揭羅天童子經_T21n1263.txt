

特進試鴻臚卿大興善寺三藏沙門大廣智不空奉　詔譯
若有行者持此明者。或能乞食或專喫乳粥或能自白食。當於像前持誦滿三十萬遍。然後作火大法。取玉柔作一千八片行。一誦一擲火中燒。每日三時滿四十十九日。證稱云云心所求皆遂。
又取玉柔和安悉香作丸。從黑月八日起首終十四日。日別三時時別誦一千八遍。以前丸擲火中。其童子或晝或夜。必來現身而為伴侶滿一切願。任意使令無不諧剋。
又法取安悉香作丸。於七日中每日三時。時別一千八遍。一誦一擲一丸火中。必獲邑主無事不果。
其行者欲行此法時。先應誦無誦七十萬遍。
造像法。其像用白檀香木。長六指作童子形狀。左手把菓右手垂作滿願掌向外。置道場中。作種種飲食乳粥香花供養。取赤色花。每花一誦一擲童子身上。滿十萬遍其童子必來現身。即得滿一切願。日施千人上妙衣食無所闕乏。
又法每日三時。時別取蘇合香作一千八丸。於投於火中滿七日已。其童子現身指授伏藏。若能日日受持指獲大利益示其寶藏。及修羅窟穴亦然。指授必滿其願得大財寶。
若人被拘縶時。當誦此明即得解脫。
又法欲令一切人見即歡喜。稱彼人名誦滿十萬遍即皆歡喜。
又法取無憂木。於高山頂上燒之。和安悉香作一千八丸擲火中。即得安穩成就欲意欲令見即見壽命千歲。
陀羅尼真言曰。
唵㨖苾部必反㨖儞娑嚩訶
又一本云。
唵㨖惹㨖儞娑嚩莎訶
其根本契者。二手虛心合掌。若召請時以禪智三度來去。若發遣時外撥三度。
請火天明契　真言曰。
唵阿祁那曳阿阿阿蘖蘖車蘖車阿蘖蘖車莎娑訶
發遣明曰。
阿祁那曳蘖車蘖車莎訶
其契相者。右手屈大指於掌中。頭指屈如鉤。以柱大指背當下上節。餘並舒之。召請時但以頭指三招。若發遣時外撥三度即是。
護身契明曰。
唵俱嚕馱曩𤙖吽惹
其契者以右手作拳。竪大指觸身五處即未然護。


保延三年七月二十三日於仲川之寫了一校了
承安四年十二月二十日以三本交合傳受玄證本也
