
金剛光焰止風雨陀羅尼經
大唐南印土三藏菩提流志譯
如是我聞。一時薄伽梵與其大眾前後圍遶。遊摩伽陀國。行在中路遇大黑雲。靉靆彌薄嵐颲惡風。雷電霹靂驟澍雹雨。語具壽慶喜言。汝當取一新淨甕子。滿中盛水真言。攝逐如是婆修吉龍王。及諸毒龍惱亂世間。壞諸苗稼花果子實作災害者。皆應攝逐俱入甕內。止斯風雲雨雹霹靂。便禁禦之。汝受如是真言法等。依法作治。
爾時如來說示東方止雨真言曰。
怛他他矩矩矩矩跛囉弭捨塞民禁尾醯補哩摩焰儞始那儼𡃝陀弭莎縛訶
南方止雨真言
努努努努米伽滿陀滿陀滿陀禰跛囉弭舍塞民禁尾醯諾乞使拏焰儞始那儼𡃝陀弭莎縛訶
西方止雨真言
止止止止跛囉跛囉跛囉跛囉跛囉弭舍塞民禁尾醯播室止摩焰儞始那儼𡃝陀弭莎縛訶
北方止雨真言
那迷那迷虎虎虎虎暑暑暑暑矩矩矩矩跛囉弭舍塞民禁尾醯縒婆跢娑迷伽娑縛哩灑娑弭窟縒蘖惹縒捨聹縒塞養縒麼攞婆歌娜娑那誐建養嗢跢囉焰儞始那儼𡃝陀弭莎縛訶
十方止雨真言
怛地他羯囉莽羯囉莽羯囉莽羯囉莽僧羯囉莽僧羯囉莽僧羯攞莽僧羯𡆆莽曝那誐邏惹遏塞民禁尾醯縒婆跢縒迷伽娑縛哩灑娑塞窟娑唎惹娑捨聹娑細野娑縛攞皤歌娜娑那誐建養跛𡆆弭捨跛𡆆弭捨曝那誐𡆗惹遏塞民禁尾醯勃陀薩底曳曩底瑟詫僧𤜲度枲摩者攞莎縛訶
爾時如來說此真言已。告具壽慶喜言。汝先於佛前及逈路地。各淨塗飾二肘漫拏羅。先置水甕佛前壇上。執持楊枝。內水甕中。奮聲緊捷誦此真言。調旋攪水。攝取婆修吉龍王及諸毒龍。盡入甕中。二十一遍當以水甕露地壇中口到合地。則使非時。災害瀑雨雷雹霹靂一時皆止。慶喜復有真言。止諸災障熱風冷風旋嵐惡風。能護一切苗稼花果子實滋味。
東方止風真言
怛地他㰤攞㰤攞滿陀布哩麼焰儞始訥瑟吒只跢弭醯侘乾那健那誐婆旦米伽婆旦縛哩灑婆旦蜜窟婆旦蘖喇惹婆旦㫊捨聹婆旦細養婆攞婆旦娑建養婆旦莎縛訶
南方止風真言
虎嚕虎嚕滿陀諾訖使拏焰儞始訥瑟吒只跢弭醯侘乾那健那誐婆旦米伽婆旦縛哩灑婆旦蜜窟婆旦蘖喇惹婆旦㫊捨聹婆旦細養婆攞婆旦建養婆旦莎縛訶
西方止風真言
抧理枳理枳理枳理滿陀鉢室止麼焰儞始訥瑟吒只跢弭醯侘乾那健那誐婆旦米伽婆旦縛哩灑婆旦蜜窟婆旦蘖唎惹婆旦㫊捨聹婆旦細養婆攞婆旦建養婆旦莎縛訶
北方止風真言
弭理弭理弭理弭理滿陀嗢跢𡆗焰儞始訥瑟吒只跢弭醯侘乾健那誐婆旦米伽婆旦縛哩灑婆旦蜜窋婆旦蘖喇惹婆旦㫊捨聹婆旦細養婆攞婆旦建養婆旦莎縛訶
具壽慶喜當以此等四方真言如前作法。則令一切災障惡風壞苗子者皆悉止之。
具壽慶喜復有真言。能止一切惡龍毒氣卒風雹雨壞苗子者。止卒風雷雹暴雨真言。
吒吒𡆆吒𡆆抧理抧理皤𡆆皤𡆆皤𡆆弭理弭理者者者者底瑟詫僧𤜲度枲莎縛訶
禁禦毒龍真言
度度度度摩訶度度𡆗曳莎縛訶嚕嚕𤜲度枲嚗半娜誐縒婆跢縒迷伽娑婆哩灑縒蜜窋娑蘖喇若娑㫊捨聹縒塞養婆攞皤㰤娜娑那誐建養莎縛訶
具壽慶喜若欲修治此諸真言三昧耶者。先於十方佛像尊前。以眾香水。團圓塗飾二肘漫拏羅。復於露處淨地。塗潔二肘漫拏羅。取一數淨一㪷甕子。滿盛淨水置佛前壇上。當以隨時香花供養。惟以沈香白栴檀香薰陸香等。燒焯供養。手執楊枝內水甕中。高聲緊捷誦是真言。攝諸毒龍惡風暴雨災害毒氣。盡入甕內禁禦止之。二十一遍加持水甕禁禦切勒持斯水甕。露地壇上口到合地。待風雨止寂淨晴明。乃除去甕。
具壽慶喜復有飲光真言。
那謨勃陀野娜謨達摩野娜謨僧伽野怛地他唵㰤𡆆㰤𡆆㰤𡆆㰤𡆗㰤㰤㰤㰤㰤㰤㰤㰤納莫迦始野播野嚲詑誐誃野㫊𡆆㰤羝三藐三勃陀野悉殿都漫怛囉播那莎縛訶
具壽慶喜若有惡龍。聯綿降下惡霖雨時露地塗潔護摩燒處。隨時採取眾妙香華一千八十朵。持用獻佛。獻供佛已便以此花。於其露地面西趺坐。奮聲緊捷一誦真言加持一花。持用護摩燒一千八十遍即能制止十方一切惡龍毒氣災害霖雨災障惡風一時晴止。除諸有情飢饉災厄。護益一切苗稼花果子實。滋味具足成熟。若不晴者倍前加法。一設二設乃至五設。必定晴止。持真言者沐潔身服。斷諸語論。以大慈心如法治法而得成就。具壽慶喜復有真言。力能遮止一切惡龍諸惡蟲獸食苗子者。亦能除遣一切鬼神吸人精氣者。悉皆馳散。能與世間一切有情。作大安樂。苗稼果實而常滋盛得大豐熟。根本滅諸災害真言。
娜莫薩縛嚲咤誐諦瓢㫊𡆆𠿒弊三藐三勃悌弊娜謨皤誐縛諦舍枳野母娜曳嚲詑誐跢野唵入縛攞入縛攞祇哩皤縛娜𢯇跛跢米倪摩訶戰拏娜誐紇哩娜野播吒儞虎嚕虎嚕㰤曩陀㰤播者播者播者野播者野薩縛薩寫聹那捨野那捨野薩縛訥瑟吒那誐矩攞崩扇縛𡆆跛𡆆縛𡆆戰拏謎倪摩訶縛攞播𡆗羯𡆆迷塞怖哩跢澇捺𡆆薄訖得㘑麼詑麼詑入嚩羅麼羅陀哩抳戰拏廢誐縛底鉢𡆆縛𡆆弭麼曩馱哩抳𤙖𤙖縛攞縛底廢伽縛底娑𡆆娑𡆆弭娑羅弭娑𡆆跛𡆆娑爛覩薩縛薩寫跌哩拏婆娜塞播跢耶補澁跛叵攞鉢怛𡆆散陀𡆆抳㫊播薩半覩薩縛那誐訥瑟吒薩縛皤縛娜弭誐跢米誐縛底𤙖𤙖㧊那誐弭陀𡆆抳㧊入婆理聹㧊入婆攞磨理聹㧊㧊㧊
爾時如來說此真言時。世間一切諸惡毒龍宮殿火起。是諸毒龍為火所燒。皆悉頭痛身膚爛壞。舉節疼痛一時惶懼。往詣佛前頭面禮足。合掌恭敬一時同聲。白言世尊如來今者說此真言。令諸龍輩極大怖惱。世尊我諸龍等無有過罪。常為惡持真言法者。每皆惱亂我諸龍等。或縛或打或禁或逐。我等眷屬今出本宮由斯我皆生大瞋怨。則便非時起大惡風卒暴惡雨雷雹霹靂。世尊以斯苦緣。損壞一切苗稼花果子實滋味。皆令減少。世尊是故持真言者。常於六趣一切有情。起大慈悲利樂之心。世尊以此起大慈悲威力。則令一切災害疫毒惡風惡雨悉皆消滅。世尊我諸龍等。今於佛前各立誓言。若此真言所在方處有受持者。更不災壞一切苗稼花果子實。若有常能如法書寫如是真言。受持讀誦依法結界。護諸苗稼花果子味。我諸龍輩。則當往中而皆守護。風雨順時一切苗稼花果子實。皆令具足滋味甘甜。永不施行一切非時惡風暴雨雷雹霹靂霜霧毒氣。而作災害。及能遮止一切怨賊諸惡鬼神種種虫獸。不令侵暴一切眾生一切苗稼花果子實。我諸龍輩各相勅語。不令損壞作諸災害。是時如來告諸龍言。善哉善哉汝等。諸龍應當如是種種守護贍部洲界一切有情。獲大安樂。爾時如來復謂具壽慶喜言。如是真言後末世時。能作護持一切苗稼花果子味。復能除遣一切疫毒疾病災難。若有惡龍數數卒起災氣惡風雷雹暴雨。於是之時應當往詣高山頂上。或詣田中當作四肘方漫拏羅。香水黃土瞿摩夷。如法塗飾。幖郭界位。開廓四門。以欝金香泥。四面四角中央。圖畫八葉開敷蓮花。以粳米粉染分五色。撚飾界道。四門莊彩。赤犢子新瞿摩夷。和白麵溲。如法塑捏五龍王等。當壇東面。三頭龍王。頭上出三蛇龍頭。南面五頭龍王。頭上出五蛇龍頭。西面七頭龍王。頭上出七蛇龍頭。北面九頭龍王。頭上出九蛇龍頭。中央一頭龍王。頭上出一蛇龍頭。是等龍王身量十二指。面目形容狀如天神。皆半加坐八葉蓮上。種種衣服如法莊嚴。四門四角置香水甕。一一龍前置於香爐。置七種三白飲食盤。淨磁甕子盛乳酪酥。盛粳米。於五龍前。如法敷獻。種種時花散布供養。以沈水香酥合香燒焯啟獻。加持稻穀花白芥子。溥散壇上五金剛橛。四是佉。陀羅木。一是鑌鐵。量等四指。如是五橛真言加持一百八遍。金剛木橛釘四面那伽質多。金剛鐵橛釘中央那伽質多。壇四角竪十六肘竿幢素絹帛上寫是真言。繫四幢頭。誦斯真言二十一遍。加持四幢而竪置之。面畏心悅觀視十方。奮聲捷利誦斯真言三十五遍。眼所及處則成結界。護祐十方田野園苑一切苗稼花果子實。乃至未除壇幢已來。常得擁護一切苗稼花果子。實不為一切蝗虫諸惡鳥獸惡風暴雨雷電霹靂諸惡毒龍。而作災害殃壞損傷。令得國中所有一切五穀苗稼花果子實悉皆豐熟。一切龍王而皆擁護。又以真言加持淨沙一百八遍。田中園苑皆遍散薩一切苗稼花果樹上。如是加持亦當不為一切蝗虫二足多足種種虫獸。而作災暴食。噉苗稼花果子實。又法當處田中園中。隨其大小如法塗治護摩方壇。取構木榓木。本末端直兩把量截。加持然火。當以大麥麻油粳米白芥子酥。日別三時一誦真言。加持一燒一百八遍。如是相續至滿七日。則便除遣一切惡龍藥叉羅剎諸惡鬼神。所遊世間行諸災者。悉皆馳散。及得一切蝗虫鳥獸。食人苗稼花果子者。亦皆除滅又法春二月三月。秋七月八月。高山頂上或於田中高勝望處。或仰天樓上。七日七夜如法清潔。塗飾八肘漫拏羅。四面面別竪一竿幢。四幢頭上。繫懸一丈六尺素帛長幡。於幡掌面。各畫釋迦牟尼如來形像。佛右畫執金剛祕密主菩薩。左畫阿伽悉底仙人。幡掌向下。寫斯真言經文。紫檀木金剛橛四枚。長三把量。真言加持二十一遍。釘四幢下。幖結方界。以時眾妙花香飲食果子。數獻。寅時卯時辰時已時未時申時酉時亥時。觀視十方田野苗稼。燒香啟請十方一切諸佛諸大菩薩一切天仙龍神八部。降會加被。誦斯真言一百八遍。如是修治滿七日夜。則得除滅一切惡風暴雨雷雹災障。復得除滅二足四足多足蝗虫鳥獸。食噉苗稼花果子者。盡皆馳散。復得除遣一切毒蛇虎狼等難一切災障悉皆除滅。
具壽慶喜復有根本心真言。
那謨勃陀野唵呬里弭里戰制弭哩理戰制戰抳蔓陀野莎縛訶
具壽慶喜此心真言。若有人能信解受持高山頂上。以此真言加持石榴杖。一千八十遍。右手執杖左手結龍坐印。隨十方面。觀視天地。田野苗稼。奮怒大聲一誦真言。一杖擬擊期尅止禦。方別一千八十遍。則令一切惡毒龍輩。身毛悚竪戰怖不安。毒心消滅。而便止除一切惡風惡雨毒氣雷雹霹靂。又法三月一日八日。於其曠野高勝望處。淨潔治地作四肘漫拏羅。香水黃土瞿摩夷精潔塗飾。白栴檀香泥重遍塗飾。幖列界道開廓四門。紫檀木金剛橛八枚。一時加持二十一遍。釘置四角四門。為界。新箭五隻加持七遍。布插四面鑌鐵三叉戟。壇心竪置。五色線索加持七遍。四面圍遶而為外界。四角中央置閼伽白栴檀香欝金香水。甕口插諸枝花葉。四門中央各置香爐五盤。種種三白飲食。四門中央如法敷獻。而復散布時諸香花。安悉香蘇合香沈水香白栴檀香薰陸香燒焯供養。稻穀花白芥子如法加持。獻散壇上。白芥子水加持七遍。散薩十方以為結界。於七日中。六時時別觀視十方田野苗稼。奮聲誦心真言一千八十遍。滿七日夜。則得却後八箇月中。周遍十方一踰膳那則。無一切藥叉羅剎鬼神。諸惡虫類食噉苗稼花果實者。皆悉除散。持真言者當淨洗浴以香塗身。著淨衣服如法修習。西門跪坐。真言加持石榴杖一百八遍。右手把杖左手結龍坐印。左手大拇指橫屈掌中。以中指無名指。屈押大拇指上。頭指直伸微屈。小拇指直伸。是真言者遶壇八方。立誦真言各一七遍。即便面向雲雨起處。一誦真言加持手杖。一發擊敲惡風雲雨。遣大山谷而下落之。如是發遣一千八遍。彼諸惡龍息滅毒心。風雨止之。若不止者又應准前倍復加法。彼諸惡龍悉皆頭痛心痛身痛熱沙著身。如刀割切身肢所苦。是諸惡龍生大怖懼。慶喜以此法故。贍部洲界一切惡龍。八箇月中依法而住。降大甘雨。若有熱風冷風暴雨雷雹霹靂。數數亂起作災害者。紫檀木金剛橛一枚量長四把。真言加持一千八十遍。當壇心上一真言加持。一釘一百八遍。沒入橛盡。惡風惡雨雷雹霹靂一時禁止。若須雨者當拔橛去。又以新淨劍。真言加持二十一遍。右手執劍左手結龍坐印。當正立之觀視雲雨所起之處。一真言劍。一擬擊敲惡雲惡雨所起之處。則令彼諸惡毒龍輩。皆見火焰遍徹虛空。是諸惡龍悉皆怖懼戰慄不安惡毒心息。又加持欝金香泥。劍兩面上畫大身蘖嚕荼王。便加持劍一千八十遍。右手執劍左手結龍坐印。面向八方方別輪劍。奮怒大聲誦心真言一百八遍。彼諸惡龍自宮殿中。皆見大身蘖嚕荼王。搏逐於身。出自宮殿一時馳走。更不非時起諸惡風雷雹暴雨。當壇南面作護摩爐。加持躑躅花白芥子酥。如法護摩一千八十遍。十二箇月不起非時惡風雷雹雨雪災障。順真言者遣雨則雨。又加持蠟。塑捏三頭龍王。狀若天神。身量八指。頭上出三蛇龍頭。著諸衣服周遍身上。純金莊嚴。復當如法塗飾三肘漫拏羅。淨瞿摩夷香水黃土淨潔泥飾。白粉界道唯開西門。香花香水三白飲食敷置供養。一㪷淨甕真言加持二十一遍。置壇心上。根本真言心真言。加持龍王一千八十遍。置龍甕內。淨帛四尺真言七遍。蓋甕口上。結龍坐印。二手合腕。磔開十指如蓮花開敷。二大指二小指並相著。二頭指相去四寸。一加持印。一印甕口上。一百八遍。稻穀花白芥子真言七遍。散置壇上。燒諸名香啟召供養。右手把石榴杖。一誦心真言。一稱摩那斯龍王名。一加持杖。按甕口上一千八十遍。當便與此毒龍王。授名摩那斯龍王。主諸毒龍。當誓願言。攝禦禁止一切災風惡雲惡雨雷雹霹靂諸惡毒龍。一時順伏摩那斯龍王。俱來入甕。則斷禁止災惡毒氣。如是修治。則得一切諸惡毒龍災風毒氣惡雲惡雨雷雹霹靂一時順伏。而皆止之。作斯法已時。真言者誦心真言。一一遍後當稱摩那斯龍王名。滿三落叉則得摩那斯龍王額諸眷屬。一時變形為婆羅門身。現真言者前。是時當以閼伽香水。供獻讚歎說諸佛名種種功德。聞已歡喜龍言。仁者有何相須。便告龍言。贍部洲中多為諸惡毒龍毒氣惡風惡雲暴雨雷雹霹靂。災壞一切苗稼花果子實滋味。由是相須。龍言隨意。若作法時。我即隨至任為所使。降澤甘雨。
爾時復有大身蘖嚕荼王。從坐而起合掌恭敬。一心向佛曲躬而立。白言世尊我有金剛嘴光焰睒電真言。如是真言神力威猛。能燒能壞諸惡毒龍身心膚肉。亦能禁止一切災害惡風暴雨雷雹霹靂。亦能增長大地一切卉木藥草苗稼花果子實滋味。亦能禁伏諸毒虫類。今欲佛前於大眾中。廣為利樂一切有情心滿足故。說惟願如來慈哀加被爾。時如來便告大身蘖嚕荼王言。我已加被汝金剛嘴光焰睒電真言。現在十方殑伽沙俱胝那庾多百千如來應正等覺亦已加被。汝大身蘖嚕荼王。當速說之。為得治罰諸惡毒龍故。爾時大身蘖嚕荼王得佛勅已。即說金剛嘴光焰睒電真言。
那謨𡆆怛娜怛𡆆耶野　那莫室戰拏跋馹𡆆播拏曳　摩訶藥䞘叉細那播跢曳　那莫塞跌㘑路抧耶地播跢曳　那麼室者咄𤝮諵　摩訶𡆆腎𧦦　唵　跋馹囉頓制　頓制頓制　摩訶頓制　覩置覩置　跋馹𡆆始佉𡆆頓制　麼抳迦娜迦弭質怛𡆗皤𡆆拏　弭步使跢舍哩㘑　𤙖𤙖𤙖　㧊㧊㧊　那誐𡆗惹弭捺𡆗縛抳　紇哩娜焰弭塞㧊吒野　跋馹𡆆頓制曩　𤙖𤙖𤙖𤙖𤙖　㧊㧊㧊㧊㧊　入縛理跢跋馹𡆆頓制曩　㰤娜㰤那　誐嚕拏博迄灑儞播諦曩　皤塞弭矩嚕　訥瑟吒那健　𤙖𤙖𤙖𤙖𤙖　㧊㧊㧊㧊㧊　暴暴　半娜倪捺𡆆　薩㧊吒薩㧊吒　薩㧊吒覩　那誐廢喇麼抳　矩路陀𡆗惹　摩訶縛攞播囉訖𡆆麼　入縛攞入縛攞　跛囉入縛攞跛𡆆入縛攞　𤙖𤙖𤙖𤙖𤙖　㧊㧊㧊㧊㧊　暴暴　誐嚕拏𡆗惹　跋馹𡆆頓拏　素韈喇拏博迄灑　摩訶縛攞　麼抳迦娜迦　弭質怛𡆆耄理陀𡆆　薄乞灑野暴　訥瑟吒那健　比嚩暴比嚩暴　婆庾縛羅㰤乾　𤙖𤙖㧊　輸灑野輸灑野　暴始跢婆羅㰤乾　誐嚕拏塢喇弭拏　𤙖𤙖㧊　暴暴　半娜娜倪捺𡆗　跋馹𡆆頓拏　弭注喇拏野　弭窋入縛攞　𤙖𤙖㧊　滿惹野滿惹野　薩播捨哩邏抳　摩底羯𡆆麼枲𤚥　暴半曩母捺𡆗　摩底跋馹囉頓制娜　母喇陀南　塞㧊吒夜弭　㰤𡆆㰤𡆆　跛𡆆㰤𡆆鉢𡆆㰤𡆆　𤙖𤙖㧊　摩詑摩詑　薩縛那健　𤙖𤙖㧊　嚲詑誐跢婆者娜　摩怒塞麼𡆆　𤙖𤙖㧊　跋馹囉播抳　娑麼野　摩努播攞野　𤙖𤙖㧊　跌㘑路枳耶地播底　婆者娜　摩努播攞野　𤙖𤙖㧊　娑囉娑𡆆　塞麼𡆆塞麼𡆆　娑麼野摩努播攞野　跌哩喇怛娜薩底曳曩　𤙖𤙖㧊　莎縛訶　紇哩跋馹𡆆頓拏　薩縛那誐弭捺𡆗縛拏迦𡆗　𤙖𤙖㧊　莎嚩訶　跌哩喇怛娜摩怒播攞野　𤙖𤙖㧊　莎縛訶　沒囉㰤麼怛拏訶跢野　𤙖𤙖㧊　莎嚩訶　弭瑟努斫羯𡆆㰤跢野　𤙖𤙖㧊　莎縛訶　摩醯濕縛𡆆　跌哩戍攞㰤跢野　𤙖𤙖㧊　莎縛訶　誐嚕拏諦惹㰤跢野　𤙖𤙖㧊　莎縛訶　誐嚕拏弭羯攞麼　㰤跢野　𤙖𤙖㧊　莎縛訶　那誐矩攞　那舍那野　𤙖𤙖㧊　莎縛訶　薩縛捨儞暱喇馱播迦野　𤙖𤙖㧊　莎縛訶　薩縛婆庾三薄乞灑迦野　𤙖𤙖㧊　莎縛訶　薩迦攞米伽捨儞　儞摩囉拏野　𤙖𤙖㧊　莎縛訶　摩訶跋馹𡆆　入縛攞野　莎縛訶　薩縛訥瑟吒弭那捨迦野　莎縛訶　誐嚕拏紇哩娜耶野　莎縛訶　誐嚕拏頓拏野　莎縛訶　素鉢喇拏博乞灑　儞播跢野　莎縛訶　唵　度嚕度嚕　莎縛訶　唵　母嚕母嚕　莎縛訶　唵　覩嚕覩嚕　莎縛訶　唵　哩哩哩哩哩　虎虎虎虎虎　㧊㧊㧊㧊㧊　莎縛訶
爾時大身孽嚕茶王。說是真言時。乃有八十俱胝那庾多百千惡毒龍王。一時為火所燒。悶絕踠轉于地。遍體流汗慞惶戰慄俱時奔走投如來前。同聲唱言苦哉苦哉苦痛若斯。白言世尊我等龍輩。聞此真言悉皆身肢為火所燒。受大苦惱。心識慞惶餘命無忖。惟願善逝救脫我等熟惱苦痛。世尊今此龍眾。更不惱亂贍部洲中一切有情。一切苗稼花果子實終不損壞。世尊若此真言。所在方處。有能書寫受持讀誦如法修行恭敬供養者。我此龍輩一時往中。恭敬供養同於如來舍利制多爾時世尊告諸龍言。汝等勿怖應當常依此真言行。更勿惱亂贍部洲界一切有情。一切苗稼花果子實所有滋味。莫令減少。所有非時毒氣惡風霜雹暴雨雷電霹靂更勿為之。汝諸龍等則得長夜獲大安隱。無諸苦惱亦不慞惶。爾時如來復告大身孽嚕茶王。汝當又說此真言法。爾時大身孽嚕茶王。承佛告已則便合掌。白言世尊如是真言。獨一能護諸有情界。一切苗稼花果子實藥草滋味皆令增長。世尊贍部洲中。若有非時惡風惡雨雷雹霹靂災害起者。持真言者往高山頂上。或仰天樓上或阿蘭若。或諸城邑一切村落高勝望處。觀視十方一切苗稼花果子實山谷湫河。奮怒大聲誦此真言。方別七遍。眼所及處。所有非時一切惡障熱風冷風颲風暴雨霜雹霹靂悉皆止息。不壞苗稼花果子實藥草滋味白月八日高勝望處。淨治於地。隨其大小如法塗地。作漫拏羅。香水黃土和瞿摩夷。精細摩塗幖郭界院。開廓四門。新箭五隻加持七遍。插竪四門壇中心上。紫壇木金剛橛四枚。五色線索纏繫四橛。一時加持二十一遍。釘壇四角。加持香爐置壇心上。以安悉香蘇合香。燒焯供養。加持稻穀花。散布壇上。四門當心敷置新淨種種三白飲食。獻設供養。加持白芥子香水五遍。溥散十方以為結界。東門趺坐顏畏心愉。奮聲緊捷誦此真言一百八遍。復坐門閫。如是各誦二十一遍。日日如是至十五日。周圓十方一踰膳那。所有一切惡毒龍輩。欲起非時諸惡毒氣熱風冷風颲風暴雨霜雹霹靂者。則便禁止。并及一切藥叉羅剎諸惡鬼神。行諸疫病災害障者。悉皆馳散。亦及一切守宮百足蜈蚣蚰蜒蜓鼬狸鼷鼠毒䖝之類。一切蝗虫食人苗稼花果子實者。悉皆散滅。乃至未解壇界已來。常得依時降澍甘雨。一切苗稼花果子實。皆當茂盛滋味增長。如是真言若作諸法。誦持七遍法即成就又持蠟。摸捏大身蘖嚕茶王。結加趺坐身量八指。兩翅股開。首戴花鬘。面狀神面。觜狀鷹觜。右手把九頭四足蛇龍王。左手執三頭四足蛇龍王。純金莊嚴彩色間飾。身諸衣服如天衣服。復隨大小作漫拏羅。精潔塗飾。眾妙繒帛作方座褥。敷置壇上。坐置大身蘖嚕茶王像。持諸花香三白飲食。敷列供養。持真言者出入淨浴。以香塗身著淨衣服。食三白食。像前每日六時。時別結加趺坐。作大身蘖嚕茶王觀。燒安悉香誦念金剛觜光焰睒電真言二十一遍。四面面別八盞油燈。時真言者常不出壇。晝夜像前宵息睡眠。如是修習滿三七日。或七七日。則得大身𦽆嚕茶王夢中現身。一一教語種種事法。所求諸願悉皆滿足。任真言者種種命事。是像淨處安置供養若天旱時即啟持像。往龍湫所。居於岸沂。隨心如法精飾。塗摩漫拏羅。置像壇上。以諸花香如法供養。壇前加持白芥子七遍。乃一加持一散湫中。一百八遍。隨時降雨。若不雨者倍前加法。時諸龍等。則自宮內十方方面見大火起。復見無量蘖嚕茶王。來入宮中。復見熱沙從空雨下。復見湫水而欲枯竭。此諸龍王皆大怖畏。或降甘雨或走離湫。
若有非時熱風冷風颲風暴雨霜雹霹靂不晴止者。右手持大身蘖嚕茶王像。觀視雲雨雷雹起處。觀置是像。請現大身蘖嚕茶王。飛空騰往。搏逐一切作諸惡風暴雨霜雹雷電霹靂者。面畏心悅奮怒大聲。誦斯真言一百八遍。得周十方七踰膳那。禁止一切惡風暴雨雷雹霹靂災害等障。若數數有大卒惡風災殃起者。持蘖嚕茶王像城門樓上或內門樓上。觀置像。現騰往搏逐。奮怒大聲誦斯真言一百八遍。一切諸毒惡龍神等悉皆馳走。世尊若修治者。常能晨朝日初出時。誦此真言三七遍者。是人則得一切諸法最勝成就。
爾時復有大梵天王那羅延天王摩醯首羅天王及四天王。一時合掌從坐而起。詣如來前右遶三匝。於一面立一時齊聲。白言世尊我等諸天亦有如是金剛雹錐焰真言。能摧一切惡毒龍王及龍種族。亦摧非時一切惡風災水暴雨霜雹霹靂種種災癘。成熟一切苗稼花果子實滋味。我等天王當為利益一切有情。欲如來前廣演說之。惟願如來加被我等。爾時世尊告諸天言。我已加被汝諸天王。我為利益一切有情。獲大安樂。汝等當說。
爾時諸天王眾。得佛勅已。一時同聲即說金剛雹錐焰真言。
娜謨𡆆怛娜怛𡆆耶野那謨皤誐縛諦舍抧野母娜曳嚲詑誐跢野娜麼室戰拏跋馹𡆆播拏曳摩訶藥迄灑細那播跢曳摩訶縛攞播𡆗羯𡆆麼野那麼塞跌㘑路抧野母喇怛曳那麼室者咄𤜲諵摩訶𡆆腎𧦦那謨跋馹𡆆捨儞入縛理跢澇捺𡆆吒㰤娑野唵麼詑麼詑跛𡆆麼詑跛𡆆麼詑入縛理跢弭訖哩跢縛訖得𡆆惹野惹野摩訶縛𡆆弭哩野播𡆗羯𡆆麼矩嚕陀𡆗惹沒𡆆㰤迷素沒𡆆㰤迷沒𡆆㰤麼莎縛㘑暴那誐地鉢羝弭縒羅弭縒羅摩底沒𡆆㰤麼但制娜暮喇馱南播吒野弭𤙖𤙖㧊㰤𡆆㰤𡆆弭瑟努斫羯𡆆㰤跢暴半娜倪捺𡆆摩底羯𡆆麼麼底弭瑟努斫羯㘑拏始囉瞋陀弭覩置覩置理理理理理𤙖𤙖㧊母虎母虎母呬演覩薩縛訥瑟吒那健塞破吒野紇哩娜焰摩醯濕縛攞入縛理跢跌哩戍攞陀囉㰤那㰤那𤙖𤙖㧊㫊止母止覩置皤縛皤縛屈數抳屈數抳折咄𤜲諵摩訶𡆗腎𧦦入縛理跢鑠訖底陀𡆆陀𡆆𤙖𤙖㧊塞怖𡆆塞怖𡆆弭塞怖𡆆弭塞怖𡆆韈喇者韈喇者那捨野薩縛訥瑟吒那健紇哩娜焰塞怖吒野𤙖𤙖㧊僧㰤𡆆訥瑟吒捨𢯇婆跢米健施跢尾窋入縛跋塞弭矩嚕矩嚕矩嚕𤙖𤙖㧊莎縛訶娑麼野麼努塞麼𡆆暴那誐他播羝弭馹懍皤野弭馹懍皤野暴暴覩置覩置𤙖𤙖㧊莎縛訶跋馹囉捨𢯇那捨野𤙖𤙖㧊莎縛訶薩縛那誐紇哩娜野弭塞怖吒迦野𤙖𤙖㧊莎縛訶勃陀弭路抧跢野莎縛訶沒𡆆㰤麼拏野莎縛訶弭瑟拏暮喇曳莎縛訶摩醯濕縛𡆆入縛理跢跌哩戍𡆆野莎縛訶折咄𤜲摩訶囉惹縒麼野陀𡆆野莎縛訶步惹誐野莎縛訶那誐地播跢曳莎縛訶唵地利地利莎縛訶入縛理跢薄訖怛囉野莎縛訶嚕麼㰤哩灑拏野莎縛訶母置母置跛囉母置莎縛訶㧊㧊㧊㧊㧊莎縛訶
爾時諸天王等。說此真言時。一切諸惡毒龍神等一時熱惱。踠轉于地。身體爛壞肢節疼痛。悉皆惶怖投如來前。俱時唱言苦哉苦哉重苦若斯。白言世尊我諸龍眾。今為世間諸天天王。毀壞我身斷我識命。形體甚惡。羞是大眾。惟願如來救護我苦。世尊我輩龍眾。從斯已去。誓不惱亂贍部洲界一切有情。不作災害。爾時如來告諸龍言。汝等勿怖。汝諸龍眾隨此真言理教行門。贍部洲界一切有情。更勿惱亂。汝諸龍眾則得安隱。永無惱苦。
爾時諸天王等復白佛言。世尊此金剛雹錐焰真言。若當有人。暫能信解受持讀誦一七二七三七遍者。則令一切諸惡毒龍舉體熱惱肢節疼痛。若每日時。高逈望處。加持白芥子二十一遍。散薩十方。則得周圓七踰膳那。不使諸惡毒龍神等。起諸惡風暴雨霜雹。又得一切惡毒龍輩。并及種族悉皆降伏。若有非時一切惡風暴雨霜雹雷電霹靂災害起者。加持金剛杵一百八遍。輪擲舞杵。擊撥一切災風暴雨霜雹雷電。於大山谷而降下之。若每晨朝。居淨室中面東趺坐。左手結龍坐印。誦此真言四十九遍。不間斷者。則得方圓七踰膳那。常無一切諸惡毒龍。起災惡風霜雹霹靂。作諸災難。加持鍾磬二十一遍。觀視風雨雷雹起時。又一加持一打鍾磬一百八遍。乃至二三百遍。則得一切惡毒龍輩身肢熱惱悉皆墜落爾時如來高聲告讚諸天王言。善哉善哉汝諸天王。能為利益贍部洲界現在未來一切有情。得大安樂。
爾時如來說此語已。具壽慶喜一切天人藥叉羅剎乾闥婆阿素洛𦽆嚕茶緊那羅莫呼羅伽人非人等。聞佛所說皆大歡喜信受奉行。

金剛光焰止風雨陀羅尼經
