
一卷
罽賓國三藏大德般若力譯
迦樓羅者。天竺方言。唐云金翅鳥。蓋非敵體之名。乃會意而譯也。然古今經論傳之久矣。夫龍德隱微變化無極。忤之者禍至。奉之者福招。窮其受生。具胎卵濕化。無復他患。唯苦迦樓羅龍有四。生鳥亦四種。化生之鳥力制其餘。濕生之龍不具胎鳥屈伏之勢。例此以明。且滄海無涯。群龍游泳。將㖨也鼓其羽翅扇波濤。水為涸流。龍無頭寄恣其食不遑度寧。所以然者。一以鳥形環僂。一以法禁迦持。體質殊人。思慮豈異。降之際專注地水火風空亦如之翻覆互用。龍尚被制。其餘可知。且世界之尊梵王居首。毘紐為次。大天其三。萬神所依。四生彼仰。具悲慜心。演拔濟法。以為迦樓羅傍生。羽族攝伏若斯憑之增修。可以救世。遂以金翅鳥為名。說十萬頌教跡。三界之主。五大之神。具成真身。俱傳本音。龍王受令。天帝懼威。豈鳥能之。乃聖力也。今略述迦樓羅妙門。次說諸天雜法。凡修行者皆須發無上菩提心。尊敬三寶。
謹案。梵本云。大梵天毘紐天大自在天王。愍眾生故。化成此身。居止妙高山側金山之內淡水海傍。復說地水火風空五大之神而所共成。此身各有所施。
迦樓羅辦辨事印第一二手虛心合掌交指初分左押右即成。此印能辦辨一切事。眾印之首。能出生諸印。凡欲結契。先宜作之。
迦樓羅嘴印第二二手屈大指小指左押右苾入掌。餘六指各相並而合。如鳥嘴合腕即成。
迦樓羅加囉印第三左手掌向外。微屈五指頭即成。
迦樓羅薩波印第四虛心合掌。屈二頭指。押背相著。並大指押之。二小指亦如頭指。中名指相去一寸餘。如蛇口也。
迦樓羅莽羯囉印第五以右手無名指置左手小指名指間。以左手名指置右手名指中指間。以左頭指釣右名指頭。以右頭指釣左名指頭。二中指二小指各相合相並。二大指押中指側即成。
迦樓羅跛迦叉印第六二大指相交左押右。手背向上。餘指散舒。以八指向上扇之即成。
迦樓羅心印第七左手頭中名三指把右小指。右三指握左小指。二大指各押頭指側。初開其印。大指相去三寸許。乃徐徐用力拘二小指。然合腕二大指相並為准。用力拘時。在其行病鬼神之身與我二小指無異。今當降伏之。其鬼神則被縛之。病者作鬼語求哀請命。當問其故教令赦。病差矣。若病薄庵蛇毒藥厭魅之病者。准前用此印差。存其支節亦得隨意。若存拘作怖鬼。鬼神及冤敵悉効。
迦樓羅縱毒不咬明
唵𤙖佉使跛婆
迦樓羅縛毒明曰。
捨迦野囉嚩攞麼訖多曩慕窣都帝阿密哩多泯奴底瑟吒尾沙麼奴斯麼者攞莎嚩訶
凡欲伏毒。先在己身廣大圓滿。便存己形如迦樓羅王。若不作此成身之觀。但結莽羯囉印。而以護身亦得。又相受毒者身分廣大。乃存姹字。作白璃璃色環繞其人。支分開節及心令毒不過。若不作此觀者。乃結莽羯羅印。印其支節。誦縛毒密言三返。亦可受毒。乃取烏頭等毒以不咬。密言加持七返。加持之時。將藥近口。仍數轉之勿息。當置前人手中。若從足縱毒。即置其人足下。行者仰右手掌微屈。四指直舒。大指存結使字在掌中。如火聚。想火漸熾。出一條盛焰。注人前定之處。藥中便存其毒而出盛氣。猶如青煙。入其身中。至縛處准存。煙氣入時密誦佉字勿絕。即隨意而取入毒所至處。習然如中風者。是其候也。須臾之間肉色變青。若遍身放者。但存姹字環其人心。乃縱之毒遍身准不中心也。治如都收毒法。若不收者。毒亦不差。人亦不死。但恐毒在體中攻擊後。雖除之。損其支節耳。若毒所經歷。諸疾銷散。何必在久。不速收之。療中風身。有不遂口。自斜膝痃癖脚氣。氣癭疝氣。腹內諸疾。皮膚𩑹痺。皆愈愈患矣。縱毒時日。其八龍王及二王。縱每月一日起。直周而復始。至句力迦直日。即不可縱毒療病。為其龍王有大毒故。必難收耳。每月八日十八日二十八日是也。凡人夜分不可縱毒。迦樓羅都收毒法如後。
迦樓羅心密言
唵佉使跛莎嚩訶唵跛佉使莎嚩訶
地天真言
唵那謨婆伽嚩帝怛埵伽嚕荼也阿軫帝尾儞多也阿跛囉茗也怛唎娜舍也莎嚩訶
水天真言
唵那謨婆伽嚩帝多怛嚩伽嚕荼也屈麼嚕跛婆娜哩舍也吽僧訶囉莎縛訶
火天密言
唵那謨婆伽嚩帝多怛縛伽嚕荼也唵也他也他未麼也底囉歎多他未麼也底尾沙弭母耽莎嚩訶
風天密言
唵那謨婆伽嚩帝多怛縛伽嚕拏也未麼拏耳嚩三步多也三未麼薩嚩尾摻少沙也跛囉嚩莎嚩訶
虛空居天密言
唵那謨婆伽嚩帝多怛嚩伽嚕荼也薩嚩尾摻目佉索佉索佉索囉佉叉耳嚩耳嚩跛也莎嚩訶
若欲療一切毒者。先想己身一如迦樓羅王。廣大圓滿。又存患人形質。廣博能容五大觀。乃想虛空。而作黑色圓家無邊。處病者額上。訶字在中。又存火大熾焰。三角而在其心。唵字處中。復想水大。如半月形。綠色而在其臍。跛字安中。又想風大。圓黃在其兩膝。娑嚩處內。地大方白。在其足分。佉使字在左手大指頭。水大及跛字在頭指。火大并唵在中指。風大娑嚩在無名指。空觀訶字在小指頭。先閉目一心存訖。然用前五大天密言。各加持其指及迦樓羅印。誦迦樓羅心或五字密言勿絕。以印掌向外。去病人身五寸已來。從頂想以印撮其毒氣。令徐徐下散。亦存其人額間賀字黑色虛空之觀。隨印而下斥遂其毒。若一度不差。再三為之。以差為限。如來痊著者。結莾羯囉印。或大印。或薩婆等印。散彼人身上。當差矣。若病人非遍身有毒者。彼身上不必具觀五大。但從有毒之處。以虛空觀療之。又此法能療一切毒蛇虫。及地毒并熱毒腫。但諸疾有毒者皆愈。若自中毒。當正念作五字觀。以訶字從頂趁之。結莾羯羅等三印散身上差矣。
五字觀者　賀空頂　唵火心　跛水臍　莎嚩風膝　佉使地足下
迦樓羅縱日毒法但日光所及皆効千里萬里益驗。
請降毒密言
唵佉數佉曬佉使吽
令咬密言
唵佉摻佉使訶
先誦請降毒密言七遍。然想其二龍王蛇王身馬頭常駕日天子之車日車。因之德轉者有大毒耳。又欲每□毒。日初出時當起。是觀存一青瑠璃筒。從二龍王口。直柱前人口。又存二龍王口吐毒氣。從青色大如十。有一佉字而作大色引其毒氣。從筒內降入前人口中。遍入其身。仍誦佉字勿絕。一團既入縛。想一團從晨至暮。其人中毒治。法行者至其人所對面為除。除者如都收毒法。若損七人。行者身死慎之。或存其毒筒柱。其飲食中亦得。若先相識者。彌易為之。若欲救者。先存姹字觀環其人心。若不爾任遍身縱之。又法應畫一蛇。可長一尺已來。蛇口開中畫佉字。准日毒法作觀筒柱。蛇口內佉其引毒。佉與蛇口中佉相合。使引毒入蛇腹。每一團毒氣入。即想毒從蛇尾半寸已下。便住變作毒。色青色也。想其蛇遍身毒滿。口銜佉字。及人觸犯蛇口在便咬之。當中毒。先以姹觀環其人支節。然令觸履蛇口。其作觀時。誦佉字勿絕。畫蛇時。誦入咬密言。為蛇自有毒故。但一食須作觀。即驗治。如都收毒法。迦樓羅療疔瘡法。先誦入指密言。
阿伽闡覩摩訶那伽半曩伽室者摩訶尾沙伽魯荼寫伊上滿尾念呬哩呬哩麼鐙𣝅儞莎嚩訶
若療一切疔瘡腫者。先想己身一如迦樓羅形。又於左手頭指頭想跛水觀。龍王阿難陀通身白色在水中。唵火觀在中指。龍王嚩素枳黃色在火中。娑嚩風觀在名指。龍王德迦叉也迦作黑色在風中。訶空觀在小指。龍王迦羅俱擿迦作黑色在空中。其右手頭指及中名小指等四大觀一同於左。乃於頭指想龍王跛娜奔紅蓮花色在水中。於中指龍王摩訶跛娜荼淺紅色在火中。於名指龍王鉤佉播攞綠色處中。小指龍王俱力迦作五綵虎珀色在虛空中。二大指佉使地觀。惹也在右大指。尾惹也在左大指。如前分明存想訖。乃以召龍王密言迦持其指一遍。然聚十指頭。以入指密言迦持三遍。遂結跛迦叉印。觀姹字環其人心。以即向上虛扇之。誦佉字念其大印即本尊翅也。今扇其腫令遍其人身。須臾之間腫遍其體。彼當悶亂而倒。療法。想其右手指中龍天並入右手內。雖移入左亦勿離同類指及本觀之內。乃結迦羅印。誦迦樓羅印心密言。以訶字空觀。從彼頂上趁之即差。
迦樓羅自眼藥法。若欲自眼毒者。相一姹觀環腰一環。心一環頂一環。額二膝各一環。二足二手腕二腿根二扇亦然。如是觀行畢乃服之。毒氣自銷當亦無苦。凡迦樓羅收毒法。攬取擲向傍人身上。其人即中毒。療病亦同。如此轉移得五六人乃至多人。遂散在宣中其毒銷滅。移六畜等上亦隨意。其療法一如救人。若移向樹木等上。彼即枯瘁。
又法若六畜及傍生之累有病者。如法療之即差。
又法若依前自中毒法。布五大觀。以賀空從頂趁毒令下亦得。若倒布五大。以賀空從足向上趁亦得。想其毒於一處支節中出。或諸處出皆隨意。若病輕者。當無所苦。若病狀重者。毒出之處當微損其支節勿怪。若有黃水或諸惡汁出者。此其毒也。
又收毒法。
每用迦樓羅心密言。密言一遍一度。以手印虛撮擲之亦得。然不知審。作五大觀已。除以手印。存賀字空。隨印趁之。隨手而愈欲畢。急撮擲之。隨心而出。凡作法。先須結界護身已。乃凝神閉目。內作觀之。既成已。如人畫字。一畫之後。便可行用。此一如之經一觀之後。便可用。若徐以神視久久覩所修之觀療病大驗不見亦得。又密言雖多。其成事者在於字觀。寧作觀而無密言。不可空誦密言而不作觀法也。
迦樓羅部俱摩迦囉曩天密言唵那謨婆伽嚩帝多怛縛伽嚕荼也纈哩禁婆羯曩摩訶囉佉叉斯尾沙跛囉多跛那𤙖娑
此天其耳如兌。因之立名。其密言但誦得即驗。便可行用。若遇地毒。密於其人耳中誦此密言三五遍即差。又結莾羯囉印。或大印或薩波等三。即散彼身上。即大除愈。
迦樓羅部摩訶跛娜荼龍王心密言唵摩訶跛娜麼娑典喪涅尾沙索
此龍王有大威力能制眾毒。今演心密言。先誦一千八遍即任行用。若療病除毒者。如前都收毒法。用五大字之觀并結印。用王此龍心密言助之。無不除愈。諸密言等先千八遍然可行。用誦萬遍益驗。
迦樓羅娑度曼荼羅若欲修行迦樓羅法。先應作此言善哉壇。其法當驗。於大海側或有龍水處。先如法治地。以牛糞摩之。正方四肘。而開四門。用佉陀羅木橛四枚長一握。以唵或娑字加持三遍。用釘四角內半等許釘之令沒。遂成結界。然用五色畫之。其界外青。次內赤。次黃次白內黑。其五色界道各闊半寸許相隣。次塗之。當中畫迦樓羅王。其像正面首北。通身金色。其八龍王及諸天。并金山淡水海。並須如次。後畫像法盡之。仍布時花。次青色界道外四角各置一瓶。瓶須纏以雜倸。滿盛清水。瓶口插時花。取四枚銀盞盛須酪香水牛乳。於四門內任意布之。南門次於盞外置爐燒香供養。於此壇南二尺外。牛糞摩一方地。徑二肘充火壇亦可穿爐。用娑銘那迦瑟多長一肘截充薪。行者於火壇南座。一稱唵一進。蘇蜜酪相和。於中一千八遍即成悉地。諸天敬禮本曾加護。一切事法當獲大驗。若教授弟子如法引入為其灌頂。凡作善哉壇時。於其壇側西邊作方壇徑一肘。牛糞摩之。用蘇牛乳及酪蜜。起團蘿蔔及諸飲食。以充供養毘那夜迦天王及諸眷屬。燒眾名香。以毘那夜迦天王散花蜜言。加持香花等七遍。然後獻之。毘那夜天王及諸眷屬受供養已。生大歡喜不為魔事。作法無礙皆得成就。凡夢貴人老僧。當知是迦樓羅王也。乃知得大加被。若夢少年僧。即諸龍王。夢黑色僧作忿怒形者。是俱力迦龍王也。皆是佳應耳。其本尊足下金山即須彌山外金山也。前水池即金山之傍淡水海也。存念之者應當知之。
迦樓羅畫像法畫迦樓羅像者。應肘量渫善圖畫之。其匠清淨沐浴。色不用皮膠。當作尊儀。其身分自臍已上如天王形。唯喉鼻若鷹嘴而作綠色。自臍已下亦如於鷹䗍駱。寶冠髮𩬞披肩臂腕皆有寶冠。環釧天衣瓔珞。通身金色。翅如鳥而兩向舒。其尾向下散。四臂二正手結大印。兩手指頭相交左押右。虛心合掌以印當心。餘二手垂下。舒五指施願勢。其嘴脛及爪皆是綵金剛寶所成。金山上有一金架。金架上覆以錦衾。本尊於衾上正立作忿怒形。形露出牙齒。以傘覆之。首有圓光而戴寶冠。面上當中有佉數字。左耳中有囉佉森字。右耳中有囉佉讖字。額有唵佉沙字。左乳次上近肩有佉使字。右乳次上近肩有跛字。臍有佉索左膝娑縛字。右膝賀字。此十字此畫像畢任以墨書之。若不達梵文者。不必書字也。金山前水池。中有紅蓮花。花千分二金莖。一左一右。而上各傍引四枝。其枝盤屈如半環。之內各有一蓮臺。臺上有一龍王。形如天人。於花臺中雙膝而跪。或合掌恭敬。或持花散之。首光外各有數箇蛇。頭多不過土。少不減五蛇。色各依本狀圖之。於尊左右各各四龍王。左邊惹野天王。即大自在天王也。通身青色。三面正面作天王形。右邊頭如夜叉形。而見忿怒相。露出牙齒。左邊頭作天女形。美貌紅白。三面皆具天眼䗍髺寶冠。首圓光而作赤色。四臂左上手柱三股叉。下掌金君持瓶。右上手持花供養本尊。下持數珠當心。嚴以天衣瓔珞。儼然而立。於右邊龍王等次上。畫尾惹野天王。即毘紐天王也。通身赤色而有三首。正面作天王形。右現師子相。左如猪頭。䗍髮寶冠。首光綠色。四臂左上手散花向本尊。下持䗍貝。右上手柱金棒。下手竪頭指。指上有一金盤。盛樂妙花。天衣瓔珞。依位而立。次惹野上。畫鑠羯羅唐云天帝釋。通身黃色。面有三目。䗍髺寶冠。首有赤光。乘兩牙白象。象作走勢。覆以衾褥。半跏據上。左手執獨股金剛杵當左膝。右手頭指及大指捻一紅蓮花。供養本尊。具金寶環釧。以尾惹野上。畫沒羅含摩唐云梵天。三首並作天王形。衣白披偏袒右肩。合掌當心。掌中持一紅蓮花。䗍髺無冠。首圓光綠色。於雙白鵝上交脛而坐。其鵝首相背。尾相近耳。次於八龍王外。畫四大天。所謂左傍近下畫地天。通身金色。兩臂持花供養。次下水天。紅色兩臂。左羂索右持刀乘龜。右傍畫火天。四臂右上數珠。次手施無畏。左上執君持。次執寶杖。於火聚中坐。身火色。次下風天。兩臂右持播青色。凡畫本曾左右諸天龍皆面向本尊作恭敬供養勢。凡言䗍髺者。其髮𩬞皆垂下披於兩肩。凡一切天王髺各有本色。龍王髮悉皆黑色並為䗍髺。其本尊兩傍龍王。最下者膝與本尊足齊。梵王帝釋等首光與本尊首光齊。於其中間倫次書之使得其宜。又於梵天帝釋次上。書日月天。日天作天王形。被甲於金車上交脛而坐。以四匹花聰馬駕之。馬首兩左兩右。日天左手持越斧下撫左邊青衣童子頭。右上手持三股長柄叉。下手撫右傍青衣童子首。車廂內日天前有一小童子。而作金色御馬也。天王髮黑色。䗍髺寶冠。身首皆有圓光。外以日輪環之。日輪赤色。文如車輪。二青衣童子并御馬。於車廂內立。出胸已上。日天首光青。身光像色也。又月天形貌類日。左手柱鐵斧。右手上柱獸面二股叉。下二手又撫左右二朱衣童子頭。月天身首光外如日輪環之作黃色。有車輪文。又已初月從車廂兩傍起向環外僥之。月作淺青色。其月之二尖處於環上當半而相柱也。有四蒼鵝繞車而飛。其日月二天王車但有廂及輪穀而無轅也。
迦樓羅五大天觀門凡存念風天者。其尊相好擇如眾山。而青黑色。具足千頭。有大猛健二千目一千臂衣黃。凡所坐處皆居野字上。以大龍王而為瓔珞。諸龍王等覩風天音生大怖畏。皆目中火生。每有大聲。其有聞者皆即降伏。其髮上堅精神可畏。往返輕利猶如旋風。須臾之間無所不至。有大神力發樹移山。
凡存念火天者。顏色赫奕。難可方比。福德焰生起於千日。羅字是天王真身。千光俱起。皆有美聲。化作圓光。光生千焰。而大輕利。有大炎勢。火災起時。能焚三千大千世界。此天之力等無有異。
凡存念地天者。有大異相而大猛健。每行止時。如帝釋乘象徐徐而進。有大威力。福德光焰如閻浮壇金。西貌有金剛光。位在天自在天以下第十一座。降伏十二日不令為哭。其力能遊諸天聚毒如山。此天能制眾生中毒。皆能蠲除令人怖畏。此天形貌超勝諸天。攞字充甲。亦如地大能載萬物。一切天神不存念者所作不成。
凡存念水天者。顏色猶如求虛。又如索月。如大海波浪。無窮無極。聲可怖畏。嚩字繞腰。能銷毒蛇并害其命。毒如大山皆能銷之。
凡存念虛空天者。阿字存臍。日初沒時。虛空作青黃赤白黑相。此則虛空色也。亦作虹色。亦如火色。亦如雪色。亦如骨鸝色。亦如紅頗梨色。亦如碧頗梨色。亦如日初出時色。亦如月初出時色。亦如金色。阿是虛空即迦樓羅身也。
護身密言曰。
唵跛羅跛娜野弭步囉跛囉跛娜野弭步嚩跛囉跛娜野弭嚩跛羅跛娜野弭索摩跛囉跛娜野弭索哩璝跛囉跛娜野弭苨縛跛羅跛娜野弭野佉叉跛羅跛娜野弭步多跛囉跛娜野弭呬呬儞哩哩弭哩薩嚩囉佉摻迦哩沙夜弭扇底娑嚩娑底者冥娑嚩覩娑嚩訶
密已前言取清水。加持三遍。散己身上成護身。一切鬼神不敢侵惱。
結界密言
唵婆娑麼磨里儞地扇滿馱尾地扇滿馱阿迦捨滿馱幡多攞滿馱唵囉囉囉囉滿馱薩嚩麌呬野迦南娑嚩賀
此密言充八方。及虛空并大地。結界取水或淨灰。加持七遍。散向十方隨意遠近。即成結界。毘那夜迦及惡鬼神並皆被縛之不能相惱。所作皆成。
淨身密言
薩嚩悉地唵阿伽闡覩摩賀底囉他薩嚩娑他那儞訶多娑那曩屈嚩覩冥儞居疑伽信怒多貸嚩者薩嚩播跛囉契帝阿戍濕麼攞迦囉迦娑嚩賀尾麼攞目佉囇契娑
此密言每浴訖。取一掬清水。加持七遍。散己身上。并灑衣服。俱得清淨。欲入壇念誦時用之。
堅固壇門密言
唵底瑟姹娑嚩賀
凡欲作壇用之　此密言加持水七遍散壇上。即四門固。魔不能入。
護壇密言
唵呬里呬里底瑟姹印娜羅娑那娑嚩訶
此密言欲作壇時誦七遍。一切惡鬼神不能為障。
數珠密言
唵塞娘伴惹那野娑嚩訶
持數加持七遍。
燒香密言
唵馱迦馱迦跛羅入嚩攞跛囉入嚩攞𤙖伴吒娑嚩訶
凡欲燒香。加持七遍供養。一切天龍歡喜。
復次本曾所居有八重之城。嚴峻難越。皆誦密言。從外存想。使其周城皆正方。外院三股叉。城密言。
唵室哩建娜野娑縛賀
次內輪城密言曰。
唵斫訖囉寧娑縛訶
次內城密言曰。
唵阿者里室者囉野娑嚩訶
大弱水城密言
唵惹里室者囉野娑嚩訶
灰城密言曰。
唵婆娑弭儞俱吒野娑縛訶
火城密言曰。
唵入縛攞目佉入嚩攞訶迦囉娑嚩訶
棘城密言曰。
唵多怛嚩建拏枳寧娑囉娑嚩訶
鐵槍城城內有甘露城。本曾在其中矣。其露城密言。
唵多怛嚩阿密哩多嚩呬儞娑嚩訶
加持身分諸密言
以右手成拳。舒大指柱頂。頂密言曰。
唵唵娑嚩訶
指左目密言
唵曩娑嚩訶
右目密言
唵滿娑嚩訶
額密言曰。
唵作娑嚩訶
鼻密言
唵鑁娑嚩訶
辰際密言
唵野娑嚩訶
左肩密言曰。
唵馱娑嚩訶
左膝密言
唵阿娑嚩訶
左乳密言
唵伊娑嚩訶
尻密言曰。
唵鄔娑嚩訶
陰密言曰。
唵污娑嚩訶
臍密言曰。
唵凜娑嚩訶
心密言曰。
唵臨娑嚩訶
左脇密言
唵陵娑嚩訶
左膊密言
唵翳仰娑嚩訶
右膊密言
唵愛娑嚩訶
左耳密言
唵暗娑嚩訶
右耳密言
唵暗娑嚩訶
已前二十二道密言。並舒大指柱其支分。誦本曾密言。一誦而作加持。
頭密言曰。
唵釰娑嚩訶
面密言曰。
唵欠娑嚩訶
腹密言曰。
唵驗娑嚩訶
已前三道密言。准前以大指摩其處而誦指。
陰囊密言
唵喃娑嚩訶
指兩足密言
唵腩娑嚩訶
指後心密言
唵佉讖娑嚩訶
已前三道密言。准前以大指指其處及加持。
加持大指密言
唵句嚕句嚕句嚕娑嚩訶
以右手成拳。舒大指。用前密言加持七遍。乃任行用。柱諸支分摩之。被甲密言。
唵步嚕嚩日曰囉迦也滿馱滿馱迦嚩者伽嚕拏妨跛野底娑嚩訶
如前右手成拳。以大指轉柱兩肩當心及兩膝。誦被甲密言七遍。即身如被甲堅固難摧。本尊被甲密言。
曩莫多怛嚩索嚩囉拏跛佉叉摩訶帝惹尾曩多矩攞曩拏囉佉叉囉佉叉摩訶麼攞娑婆訶
誦此密言已。即同被甲一切天魔惡鬼不能破之。成金剛身密言。
曩莫馺多馺多抱擬儞吽佉
誦此密言行者身如金剛。八龍王被甲密言。
曩莫吠摩嚩夜比儞婀瑟吒那伽矩攞儞翳計矩路娑寧馱野跛哩迦攞跛野娑嚩訶
誦此密言。八龍王當清淨被甲。身如金剛。又令本尊八重之城堅固成就。與真無異。
凡作一切法事者。應己身一同迦樓羅王。威德自在。坐紅蓮花數八葉。有一龍恭敬受命。第一龍王名阿難陀。二名嚩索枳。三名得迦叉迦。四名羯句㰅迦。五名跛娜荼。六名摩訶跛荼。七名餉佉播攞。八名俱力迦。作是觀已。然住作法。畫像法。以應肘量渫。如法清淨畫樓羅王。以八龍王而為侍者。於淨室中安置供養。當□福祐所作皆驗。龍天歸依。
凡持此法師者。天上天下無能過之。眾人不為冤敵。鬼神不敢近之。成就悉地。諸法中勝。㭇娑磨攞曼荼羅。此壇先如法地以牛糞塗拭。用白色畫之。壇開四門。取一瓶盛滿清水。口㩋蓮花或安雜花。置於壇中。當請本曾應降赴者來受供養。乃手掬清水以加持密言三返。其密言曰。
唵濕癈多跛佉使俱那契娑嚩訶
用此密言加持水訖。乃洒壇上。遂結大印。一切業障皆得銷滅。若自中毒及他人中一切毒。見此大印。皆得銷除。諸契印大印相。二手指頭相交。左押右。虛心合掌即成。此大印力分而有四種。云何為四種。兩手大指天人分。二頭指夜叉分。中指天女分。名指諸鬼分。小指諸龍分兩手掌大力夜叉分兩手背羅剎分兩手腕阿修羅分凡治一切病。皆用左手。若欲縱毒。當用右手。甘露印。兩手虛心合掌即印成。此印能銷一切虫毒蛇毒。鉤印。左手中名小三指作拳。以大指押三指作拳。以大指指押三甲上。竪頭指於病人身上。虛招毒散矣。若厥鉤出其毒者。以頭指微屈而釣之。隨意而出。若欲毒遠去。以頭指與大指向外禪之。隨意而去。
人釣印。若一切鬼神毒。結此印。印相。屈手頭中名三指作拳。以大指甲上並二大指以二小指虛招病者被縛。欲問其故。皆自陳之。若欲速差者。結甘露印當心即差矣。
復次若毒難治者。以左手頭中名小四指把拳。竪大指。病者當起立。欲命倒者。以左手印擲向右大指中急。以右手四指握取右大指。即病者倒矣。其疾當愈。
若療一切毒者。命病人臥。行者舒右手五指。以掌向外招之。存作血色。掌去病者三尺。被傳當起坐。又左手作白甘露色。准前掌向外招之。次於右手背後二寸許存出甘露。洒其病者身上。毒當消除。次結大印散彼身上。毒永不發。大印心密言。
阿他都摩賀母娜哩娜哩娜野磨嚩囉多以沙弭唵囕暗翳呬裔呬婆伽嚩底母娜哩濕嚩哩母娜囉惹娜儞苨尾摩賀母娜哩濕嚩哩母娜囉惹那儞苨尾摩賀母娜哩濕嚩哩母娜囉惹那儞苨尾摩賀母娜哩娜囉尾娜囉尾囉野娜伽纈哩娜野阿羯磨羯磨那伽施囉斯尾多囉娑野尾多羅娑野尾娑儞滿馱尾娑儞滿馱苨縛苨縛多野佉叉囉佉叉娑比儞哩比沙注囉伽婆伽嚩底覩嚕覩嚕跛羅尾捨阿尾舍尾舍訶囉訶囉跛智昧娜野多播儞儞婆誐嚩底抱擬儞嚩斯儞那伽羅娘釰跛釰跛婆誐嚩帝喻藝濕嚩哩𤙖泮吒纈哩娜野曩慕伽嚕拏野裟訶娑囉入嚩攞磨麗普嚕寧普
結火印。誦此密言七返。想一十二日同時俱出。焚燒三千大千世界。并焚病者。其疾當差。世界初成。有一十二日。天龍禁其十一伏在地下。三災若起。眾日齊出。焚三千大千世界。
起風密言
曩慕阿密哆跛佉叉阿儞訶多伽底唵嚩季儞娑嚩賀
誦此密言七返。想風輪鼓怒。即隨其意。
起火密言
跛哩體尾馱覩帝殊馱覩縛多馱覩阿迦捨馱覩多訖叉迦跛娜磨慶賀跛娜麼餉迦播攞多迦跛麼沙唵覩嚕滿多哩泯棄稜泯娑
誦此密言七遍。想風吹火起火當熾盛。
又療蛇毒法
先觀水火環繞病者。又想火大周圍於水後存風大外包於大。如是分明觀已。乃誦起風密言。想風吹火。復誦起火密言。想發成炎內前其水。水當失力湧沸。除其疾苦。地毒愈矣。風火地水空五大即本尊身也。當於己身。准自中毒法審作其觀。又想己形一同本曾。乃心生忿怒顧視病人。
又結甘露印。一切鬼氣一切毒病皆悉除愈。
又法存風大包其大大病者處中。想風吹火焚彼病者差矣。
夫迦婁羅有五種力。第一存地法能禁眾毒。第二火觀能焚眾毒。第三風觀能起病入。第四水法能蠲眾苦。第五虛空觀能散眾苦。
降伏密言
曩莫伽嚕拏野唵娜訶娜訶入嚩里儞弱弱
結大印誦此密言。一切龍王不安其居生大怖畏誦密言時。興忿怒心。一切天魔皆不安寧。病者除差。
奉請大自在天王密言
唵摩訶母娜哩摩訶苨尾摩訶摩儞斯嚩日羅儞播捨儞娑嚩賀
誦此密言能請得大印之尊。加樓羅歡喜所作皆成。大印尊即大自在天王也。
移毒密言
唵摩賀母娜哩濕嚩哩播多野婆伽嚩底
誦此密言七返。一切毒及病隨意而移。
制止密言
唵摩賀母娜哩濕嚩釰跛釰婆伽嚩底𤙖脚
誦此密言七返。一切毒病及諸鬼病欲走不得。
令諸密言
唵摩賀母娜哩濕嚩哩惹攞路惹攞跛野娑嚩賀
誦此密言七返。一切中毒者及病者皆即下語。
除毒密言
唵摩賀母娜哩濕嚩哩伊娑訶羅娑摩
誦此密言七返。能除眾毒。
除鬼氣密言
唵摩賀母娜哩濕嚩哩門者跛野娑縛賀
誦此密言七返。一切鬼氣散失。
服毒藥密言
尾沙羯滿跛囉嚩迦沙彌多多麼囉馱擔多多冥三密哩馱擔多多冥鄔跛多多娑嚩賀
以此密言加持毒藥七返。與人服之。命其人心想本尊。或存行者。或存日輪明淨。毒亦隨淨。此三種但作一種觀。即毒不能害。當消散矣。
結毒密言
唵阿娑曩娑婆麼底瑟姹娑嚩賀
用此密言加持毒七返。令人服之。成十方結界。魔不能燒。當易收之。
十方結界密言
唵鬢伽攞娑麼
誦此密言。能結十方界。
加持密言
唵哩覩娑典沒囉訶麼步囉步縛娑步縛娑嚩娑麼娑麼野底娑麼尾沙
用此密言加持毒七返。令人服之。不傷害矣。仍治一切毒瘡惡瘡及諸惡病。
禁毒蛇密言
纈臨娑多吒尾多吒濕廢多吒賀娑稜密哩多迦母他跛野弱弱
若人中蛇毒者。於其耳中誦此密言七返差矣。其已死者亦可再活。
五字密言
唵跛佉使娑嚩賀
此五字觀密言。其修行者每日三時。各誦千返。皆沐浴盛服。絕葷血及興慈善心。住本觀尊。施設道場。對於畫像供養禮敬。尊重讚歎。滿足百日。於其中間獨坐思惟而食。初夜星現。是其時三十萬畢。即於是日便作大壇。用菓木薪取蘇密相和。又加持油麻日粳米安悉香進大中。如前三時各一千返。必獲善應。其人當成殊勝悉地。身同本尊。威力亦等。所行眾法無不火驗。若求勝願。准此而求。乃至仙天。長生隱形伏藏等隨意。而願欲見大天。亦為現形滿一切勝願。
二十四字密言
伽伽擬義麌遇藝□虞牛驗虎婀阿伊縊鄔訪翳愛汗奧暗惡
誦此二十四字密言。一切鬼神及病者。見行人形同加婁羅。
烏密言
曩慕伽嚕拏野嚩呬比舍者馱曩跋帝母
先以左手大指摩其手頭指。用此密言加持七遍。乃結烏印。印左手頭中名三指作拳。以大指捻小指中節文。舒小指。掌中想野字。誦此密言七遍。中毒人但心邊暖者。用印加持皆愈矣。
油麻密言
曩莫多多嚩伽嚕拏野糸糸素弭儞母
准前摩指加持七遍。乃結油麻印。印相。左手屈頭名小三指作拳。舒中指。以大指捻中指第二節文即成。若人為蛇蝎蜘蟵等傷。見此印除愈。
清淨密言
曩慕婆多多嚩伽嚕拏野儞麗儞攞翳斯儞母
准前加持指七返。結清淨印。印相。左手大指屈入掌。以中指握之。舒餘三指。即一切虫毒見此印皆差。
獚爪密言
曩莫娑多多縛伽嚕拏野羯娜麼底沙麼
准前加持指七返。當結獚爪印。印相。聚五指甲即成。中蛇毒者見印即愈。
降龍密言
那慕沙多多縛伽嚕拏野尾沙句婆母
准前加持摩其指。乃結伏龍王印。印相。左手四指作拳。竪大指印成。有大龍王居處。為之皆降伏。
召龍王密言
唵阿難娜縛素枳多訖叉迦羯句擿迦跛娜麼摩訶跛娜麼餉迦播攞句李迦惹野尾惹野娑嚩賀
此密言能召諸龍并眷屬皆至。
龍王歡喜密言
阿伽闍覩魔賀那伽半曩伽室者摩賀尾沙伽嚕拏寫伊滿尾念四季四季麼鐙擬儞娑嚩賀
龍王既集。誦此密言七返。并諸眷屬皆大歡喜。心自退成本尊身法。成身之法。當作觀門上坐。脣齒但合。耳無所聞。目無所覩。乃閉目凝神。觀念本尊。如在面前。想三度自結大印。於己身上散之。每度皆作禮敬本尊。又想高大金山。己身上散之。於山立禮拜供養本尊。行者心生喜悅。猶斯觀門。諸天供養此人。又想己形類於本尊。金山上立。又存滿月處空本尊居。念本尊從月降行者心。即己身與本尊合體。作真色衣金色衣。
又成身法。凡世界安立八龍所持。若非其力難以經久。四王主冷四王主熱。欲成身者。當誦召龍王密言七返。念諸王親降。莊嚴己身。阿難陀嬈頂白色。嚩素枳在左耳充璫作赤色。得迦叉迦右身充璫作黃色。迦羅俱擿迦於左膊作釧赤色。跛娜莽右膊為釧白色。摩訶跛娜莽充頸冠黃色。餉迦播攞在左脛黑色。俱力迦在腰作帶五綵虎珀色。乃想己身一同本尊。金山上有大師子之座。高百由旬。縱廣五十由旬。行者據座。身作金色。威光猶白。
存想檀法
存壇有二白二黑。白色者安病人。黑色者行人自處。其法正座繞身。想檀開四門。梵天據東門而座。水天在南門。風天於西門。火天居北門。中位有千葉蓮花。黃臺紅葉。臺經一肘。上有攞字。想身如本尊。字上王立。次說白壇尊位。准前蓮花臺白變白乃存。病者於其臺上。裸形而立。空中有水精瓶。甘露充滿。涓然注沽病者。當觀縛字在病者額。又一嚩字縛在在其足下。兩耳各想一嚩字。觀姹字環繞其首。所疾皆愈福如帝尺。其嚩字天王名麼囕婆。通身白色□手三日執銀胡瓶。盛滿甘露供養行行者所療病處。此天當灑甘露。救諸患難速令差矣。
又法若毒中心者。此法可療。黃壇白壇准前作觀。乃想攞在病人心。囉在臍下。布二字已。於行者左手掌中。想八葉蓮花。觀嚩佉數佉叉污惹跛佉使婆嚩等八字各在一葉。又觀賀跛二字白色。婆嚩碧色。賀黑色等四字。在蓮臺上。分明觀畢。想蓮旋轉而諸葉上各放金色光。又想空中有滿月。本尊於中而立。又念降於蓮臺上坐其蓮。因大振動本尊身放百千光明。如日照耀。其光宛轉流入白檀病人身中存。光入已結獚爪印。六度撮擲。又存以翅扇撮擲之。其毒永息。其白檀中病人躋下所布囉字。其字之神即大天也。天具三首八目兩臂。身皆焰起。


承安三年八月二十七日於勸修寺西山住房書了興然本
