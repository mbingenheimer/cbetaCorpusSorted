
佛說療痔病經
大唐三藏藏法師義淨奉　制譯
如是我聞：
一時，薄伽梵在王舍大城竹林園中，與大苾芻眾五百人俱。
時，有眾多苾芻身患痔病，形體羸瘦、痛苦縈纏，於日夜中，極受憂惱。時，具壽阿難陀見是事已，詣世尊所，頂禮雙足，在一面立，白白佛言：「世尊！今王舍城多有苾芻身患痔病，形體羸瘦、痛苦縈纏，於日夜中，極受憂惱。世尊！此諸痔病病苦，云何救療？」
佛爾時佛告阿難陀：「汝可聽此《療痔病經》，讀誦受持、繫心勿忘，亦於他人，廣為宣說，此諸痔病，悉得除差殄。所謂：風痔、熱痔、癊痔、三合痔、血痔、腹中痔、鼻內痔、齒痔、舌痔、眼痔、耳痔、頂痔、手足痔、脊背痔、屎糞門痔……遍身支節所生諸痔，如是痔瘻，悉皆乾燥、墮落、消滅，畢差必瘥無疑。皆應誦持如是神呪。」
即說呪曰：
「怛姪他　揭賴米　室利　室利　魔揭室至　三磨都　莎訶
「此呪：
「怛姪他　頞闌帝　頞藍謎　室利鞞　室里室里　磨羯失質　三婆跋覩　莎訶
「阿難陀！於此北方，有大雪山王。中有大莎娑羅樹，名曰『難勝』。有三種華：一者初生、二者圓滿、三者乾枯。猶如彼華，乾燥落時，我諸諸苾芻所患痔病亦復如是，勿復血出，亦勿膿流，永除苦痛，悉皆皆平復即令乾燥。又復若常誦此經者，得宿宿命住智，能憶過去七生之事。呪法成就，莎訶。」
又說呪曰：
「怛姪他　占米苫謎苦謎　占米苫謎苦謎　捨占米苫謎　占苫苦沒儞末泥去末泥　捨占苫泥　莎訶」
佛說是經已，時，具壽阿難陀及諸大眾，皆大歡喜，信受奉行。

佛說療痔病經
