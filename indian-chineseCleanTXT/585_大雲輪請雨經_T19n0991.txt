
大雲輪請雨經卷上
隋天竺三藏藏法師那連提耶舍譯
如是我聞。一時佛在難陀優婆難陀龍王宮內。住大威德摩尼之藏大雲輪殿寶樓閣中。與大比丘及諸菩薩摩訶薩眾周匝圍繞。復有無量諸大龍王。
其名曰難陀龍王　優鉢難陀龍王　娑伽羅龍王　阿那婆達多龍王　摩那斯龍王　婆婁那龍王　德叉大迦龍王　提頭賴刺吒龍王　婆修吉龍王　目真隣陀龍王　伊羅跋那龍王　分陀利龍王　威光龍王　德賢龍王　電冠龍王　大摩尼寶髻龍王　摩尼珠髻龍王　光耀頂龍王　帝釋鋒伏仗龍王　帝釋幢龍王　帝釋杖龍王　閻浮金幢龍王　善和龍王　大輪龍王　大蟒蛇龍王　火光味龍王　月耀龍王　慧威龍王　善見龍王　大善見龍王　善住龍王　摩尼瓔龍王　興雲龍王　持雨龍王　大忿吒聲龍王　小忿吒聲龍王　奮迅龍王　大頻拏龍王　大項龍王　深聲龍王　大深聲龍王　大雄猛龍王　優鉢羅龍王　大步龍王　螺髮龍王　質多羅斯那龍王　持大羂索龍王　伊羅樹葉龍王　先慰問龍王　驢耳龍王　海貝龍王　達陀羅龍王　優波達陀羅龍王　安隱龍王　大安隱龍王　毒蛇龍王　大毒蛇龍王　大力龍王　呼婁茶龍王　阿波婆羅龍王　藍浮龍王　吉利彌賒龍王　黑色龍王　因陀羅軍龍王　那茶龍王　優波那茶龍王　甘浮紇利那龍王　陀毘茶龍王　端正龍王　象耳龍王　猛利龍王　黃目龍王　電光龍王　大電光龍王　天力龍王　金婆羅龍王　妙蓋龍王　甘露龍王　得道泉龍王　琉瑠璃光龍王　金色髮龍王　金光龍王　月光相龍王　日光龍王　始興龍王　牛頭龍王　白相龍王　黑相龍王　耶摩龍王　沙彌龍王　蝦蟇龍王　僧伽茶龍王　尼民陀羅龍王　持地龍王　千頭龍王　寶頂龍王　滿願龍王　細雨龍王　須彌那龍王　瞿波羅龍王　仁德龍王　善行龍王　宿德龍王　金毘羅龍王　金毘羅頭龍王　持毒龍王　蛇身龍王　蓮華龍王　大尾龍王　騰轉龍王　可畏龍王　善威德龍王　五頭龍王　婆利羅龍王　妙車龍王　優多羅龍王　長尾龍王　大頭龍王　賓畢迦龍王　毘茶龍王　馬形龍王　三頭龍王　龍仙龍王　大威德龍王　火德龍王　恐人龍王　焰光龍王　七頭龍王　現大身龍王　善愛見龍王　大惡龍王　淨威德龍王　妙眼龍王　大毒龍王　焰聚龍王　大害龍王　大瞋忿龍王　寶雲龍王　大雲施水龍王　帝釋光龍王　波陀波龍王　月雲龍王　海雲龍王　大香華龍王　華出龍王　寶眼龍王　大相幢龍王　大雲藏龍王　降雪龍王　威德藏龍王　雲戟龍王　持夜龍王　降雨龍王　雲雨龍王　大雲雨龍王　火光龍王　大雲主龍王　無瞋恚龍王　鳩鳩婆龍王　那伽首羅龍王　闍隣提龍王　雲蓋龍王　應祁羅目佉龍王　威德龍王　出雲龍王　無盡步龍王　妙相龍王　大身龍王　大腹龍王　安審龍王　丈夫龍王　歌歌那龍王　欝頭羅龍王　猛毒龍王　妙聲龍王　甘露實龍王　大散雨龍王　隱隱聲龍王　雷相擊聲龍王　鼓震聲龍王　注甘露龍王　天帝鼓龍王　霹靂音龍王　首羅仙龍王　那羅延龍王　涸水龍王　毘迦吒龍王
有如是等諸大龍王而為上首。復有八十四億那由他數諸龍王。俱同來彼會。
時彼一切諸龍王等從坐而起。各整衣服偏袒右臂。右膝著地合掌向佛。即以種種無量無邊阿僧祇數。微妙香華塗香末香。華冠衣服寶幢幡蓋。龍華寶冠真珠瓔珞。寶華繒綵真珠羅網。雜珮旒流蘇覆如來上。作眾妓伎樂擊掌歌讚。起大殷重奇特之心。繞百千匝却住一面。
爾時諸龍住一面已咸發願言。願以一切諸世界海微塵身海。一切諸佛菩薩眾海。遍於一切諸世界海。已過所有一切四大地水火風微塵等海。所有一切諸色光明微塵數海。已過無量無不可思議不可宣說。阿僧祇數諸身等海。於一一身化作無量阿僧祇諸手海雲遍滿十方。又於一一微塵分中。化出無量供養海雲遍滿十方。將以供養一切諸佛菩薩眾海恒不斷絕。如是無量不可思議不可宣說。阿僧祇數普賢菩薩行身海雲。遍滿虛空住持不絕。
如是菩薩諸身海雲。所謂一切輪相海雲　一切寶冠海雲　一切大明寶藏輦海雲　一切末香樹藏海雲　一切香煙現諸色海雲　一切諸樂音聲海雲　一切香樹海雲　諸如是等無量無邊。不可思議不可宣說阿僧祇數。如是一切供養海雲　遍滿虛空住持不絕。供養恭敬尊重禮拜一切諸佛菩薩眾海。
復出一切莊嚴境界電藏摩尼王海雲　一切普明寶雨莊嚴摩尼王海雲　一切寶光焰順佛音聲摩尼王海雲　一切佛法音聲遍滿摩尼寶王海雲　一切普門寶焰諸佛化光光王海雲　一切眾光明莊嚴顯現不絕摩尼寶王海雲　一切光焰順佛聖行摩尼寶王海雲　一切顯現如來不可思議佛剎電光明摩尼王海雲　一切諸妙寶色明徹三世佛身摩尼王海雲　諸如是等一切諸寶光色。遍滿虛空住持不絕。供養恭敬尊重禮拜一切諸佛菩薩眾海。
復出一切不壞妙寶香華輦海雲　一切無邊色摩尼寶王莊嚴輦海雲　一切寶燈香焰光輦海雲　一切真珠妙色輦海雲　一切華臺輦海雲　一切寶冠莊嚴輦海雲　一切十方光焰遍滿莊嚴不絕寶藏輦海雲　一切無邊顯現勝寶莊嚴輦海雲　一切遍滿妙莊嚴輦海雲　一切門欄華鈴羅網輦海雲　諸如是等遍滿虛空住持不絕。供養恭敬禮拜一切諸佛菩薩眾海雲。
復出一切妙金寶瓔珞藏師子座海雲　一切華明妙色藏師子座海雲　一切紺摩尼閻浮檀妙色蓮華藏師子座海雲　一切摩尼燈蓮華藏師子座海雲　一切摩尼寶幢火色妙華藏師子座海雲　一切寶莊嚴妙色蓮華藏師子座海雲　一切樂見因陀羅蓮華光藏師子座海雲　一切樂見無盡焰光蓮華藏師子座海雲　一切寶光普照蓮華藏師子座海雲　一切佛音蓮華光藏師子座海雲　諸如是等遍滿虛空住持不絕。供養恭敬禮拜一切諸佛菩薩眾海。
復出一切妙音香摩尼樹海雲　一切諸葉周匝合掌出香氣樹海雲　一切莊嚴現無邊明色樹海雲　一切華雲出寶樹海雲　一切出於無邊莊嚴藏樹海雲　一切寶輪焰電樹海雲　一切示現菩薩半身出栴檀末樹海雲　一切不思議無邊樹神莊嚴菩薩道場樹海雲　一切寶衣藏日電光明樹海雲　一切遍出真妙音聲喜見樹海雲　諸如是等遍滿虛空住持不絕。供養恭敬尊重禮拜一切諸佛菩薩眾海。
復出一切無邊寶色蓮華藏師子座海雲　一切周匝摩尼王電藏師子座海雲　一切瓔珞莊嚴藏師子座海雲　一切諸妙寶冠燈焰藏師子座海雲　一切圓音出寶雨藏師子座海雲　一切華冠香華寶藏師子座海雲　一切佛坐現莊嚴摩尼王藏師子座海雲　一切欄楯垂瓔莊嚴藏師子座海雲　一切摩尼寶樹枝葉末香藏師子座海雲　一切妙香寶鈴羅網普莊嚴日電藏師子座海雲　諸如是等遍滿虛空住持不絕。供養恭敬尊重禮拜一切諸佛菩薩眾海。
復出一切如意摩尼寶王帳海雲　一切因陀羅寶華臺諸華莊嚴帳海雲　一切香摩尼帳海雲　一切寶燈焰相帳海雲　一切佛神力出聲摩尼寶王帳海雲　一切顯現摩尼妙衣諸光莊嚴帳海雲　一切華光焰寶帳海雲　一切羅網妙鈴出聲遍滿帳海雲　一切無盡妙色摩尼珠臺蓮花羅網帳海雲　一切金華臺火光寶幢帳海雲　一切不思議莊嚴諸光瓔珞纓絡帳海雲　諸如是等遍滿虛空住持不絕。供養恭敬尊重禮拜一切諸佛菩薩眾海。
復出一切雜妙摩尼寶蓋海雲　一切無量光明莊嚴華蓋海雲　一切無邊色真珠藏妙蓋海雲　一切諸佛菩薩慈門音摩尼王蓋海雲　一切妙色寶焰華冠妙蓋海雲　一切寶光明莊嚴垂鈴羅網妙蓋海雲　一切摩尼樹枝瓔珞蓋海雲　一切日照明徹焰摩尼王諸香煙蓋海雲　一切栴檀末藏普熏蓋海雲　一切極佛境界電光焰莊嚴普遍蓋海雲　諸如是等遍滿虛空住持不絕。供養恭敬尊重禮拜一切諸佛菩薩眾海雲　復出一切寶明輪海雲　一切寶焰相光輪海雲　一切華雲焰光輪海雲　一切佛花化寶光明輪海雲　一切佛剎現入光明輪海雲　一切諸佛境界普門音聲寶枝杖光輪海雲　一切琉瑠璃寶性摩尼王焰光輪海雲　一切眾生於一念時現於色相光輪海雲　一切音聲悅可諸佛大震光輪海雲　一切所化眾生眾會妙音摩尼王光輪海雲　諸如是等遍滿虛空住持不絕供養恭敬尊重禮拜一切諸佛菩薩眾海雲。
復出一切摩尼藏焰海雲　一切佛色聲香味觸光焰海雲　一切寶焰海雲　一切佛法震聲遍滿焰海雲　一切佛剎莊嚴電光焰海雲　一切華輦光焰海雲　一切寶笛光焰海雲　一切劫數佛出音聲教化眾生光焰海雲　一切無盡寶華鬘示現眾生光焰海雲　一切諸座示現莊嚴光焰海雲　諸如是等遍滿虛空住持不絕。供養恭敬尊重禮拜一切諸佛菩薩眾海雲。
復出一切不斷不散無邊色寶光海雲　一切摩尼寶王普光海雲　一切佛剎莊嚴電光海雲　一切香光海雲　一切莊嚴光海雲　一切佛化身光海雲　一切雜寶樹華鬘光海雲　一切衣服光海雲　一切無邊菩薩諸行名稱寶王光海雲　一切真珠燈光海雲　諸如是等遍滿虛空住持不絕。供養恭敬尊重禮拜一切諸佛菩薩眾海雲。
復出一切不可思議種種諸雜香華海雲　一切寶焰蓮華羅網海雲　一切無量無邊際色摩尼寶王光輪海雲　一切摩尼真珠色藏篋笥海雲　一切摩尼妙寶栴檀末香海雲　一切摩尼寶蓋海雲　一切清淨諸妙音聲悅可眾心寶王海雲　一切日光寶輪瓔珞旒流蘇海雲　一切無邊寶藏海雲　一切普賢色身海雲　諸如是等遍滿虛空住持不絕供養恭敬尊重禮拜一切諸佛菩薩眾海雲。
爾時此眾八十四億百千那由他諸龍王等作是願已。繞佛三匝頭面作禮於一面立。是爾時佛告諸龍王言。汝等龍王各宜復坐。時諸龍王聞佛語已。各各還依次第而坐。
爾時眾中有一龍王。名曰無邊莊嚴海雲威德輪蓋。於此三千大千世界龍王之中。最為勝大得不退轉。本願力故受此龍身。為欲供養恭敬禮拜於如來故。聽受正法來生至此閻浮提內。時彼龍王從坐而起。整理衣服偏袒右臂。右膝著地合掌向佛。而作是言世尊我今有疑。欲問如來至真等正覺。若佛聽許我乃敢問。作是語已默然而住。
爾時世尊告無邊莊嚴海雲威德輪蓋龍王作如是言。汝大龍王若有疑者恣聽汝問。吾當為汝分別解說令汝歡喜。作是語已。時無邊莊嚴海雲威德輪蓋龍王。即白佛言唯然世尊。云何能使諸龍王等。滅一切苦得受安樂。受安樂已又令於此閻浮提內。時降甘雨生長一切樹木叢林藥草苗稼皆生滋味。使閻浮提一切人等悉受快樂。
爾時世尊聞是語已。即告無邊莊嚴海雲威德輪蓋大龍王言。善哉善哉。汝今為彼諸眾生等作利益故。能問如來如是等事。汝大龍王諦聽諦聽善思念之。我當為汝分別解說。輪蓋龍王我有一法。汝等若能具足行者。令一切龍除滅諸苦具足安樂何者一法。謂行大慈。汝大龍王若有天人行大慈者。火不能燒水不能溺。毒不能害刃不能傷。內外怨賊不能侵掠。若睡若寤皆得安隱。行大慈力有大威德。諸天世等人不能擾亂。形貌端嚴眾所愛敬。所行之處一切無礙。諸苦滅除心得歡喜。諸樂具足大慈力故。命終之後得生梵天。汝大龍王若有天人行大慈者。獲如是等無量無邊利益之事。是故龍王身口意業常應須行彼大慈行。
復次龍王有陀羅尼。名施一切眾生安樂。汝諸龍等常須讀誦繫繼念受持。能滅一切諸龍苦惱與其安樂。彼諸龍等既得樂已。於閻浮提始能依時降注甘雨。使令一切樹木叢林。藥草苗稼皆出滋味。
爾時龍王復白佛言。何者名為施一切樂陀羅尼句。爾時世尊即說呪曰。
怛緻咃陀囉尼陀陀囉尼優多囉尼三波囉帝師郗毘闍耶跋囒那薩底夜波羅帝若波囉呵若那跋帝優多波達尼毘那喝唱膩阿毘屣遮膩阿陛毘耶呵邏輸婆跋帝頞耆摩哆咥宮婆羅鞞咥婆呵摩羅吉梨利舍達那波唅含輸陀耶摩伽尼梨呵迦達摩多輸陀盧迦毘帝寐囉羅何阿囉闍婆獨佉賒摩那薩婆佛陀婆盧歌那波羅闍若闍那鞞醯莎呵呵
汝大龍王。此呪名為施一切樂陀羅尼句。諸佛所持汝等常須受持讀誦。吉事成就得入法門獲安隱樂。
復次龍王。有大雲所生威神莊嚴功德智相雲輪水藏化金色光毘盧遮那一毛孔中。出於同姓諸佛名號。汝等亦須憶念受持。若持彼諸如來名號。能滅一切所有諸龍種姓。一切龍王眷屬徒眾。并諸龍女生龍宮者。所有苦惱與其安樂。是故龍王應當稱彼如來名號。
南無婆伽婆帝毘盧遮那藏大雲如來
南無婆伽婆帝性現出雲如來
南無婆伽婆帝持雲雨如來
南無婆伽婆帝威德雲如來
南無婆伽婆帝大興雲如來
南無婆伽婆帝大散風雲如來
南無婆伽婆帝大雲閃電如來
南無婆伽婆帝大雲勇步如來
南無婆伽婆帝須彌善雲如來
南無婆伽婆帝大密雲如來
南無婆伽婆帝大雲輪如來
南無婆伽婆帝雲光如來
南無婆伽婆帝大雲師子座如來
南無婆伽婆帝大雲蓋如來
南無婆伽婆帝大善現雲如來
南無婆伽婆帝雲覆如來
南無婆伽婆帝光輪普遍照於十方雷鼓震聲起雲如來
南無婆伽婆帝大雲清涼雷聲深隱奮迅如來
南無婆伽迦婆帝布雲如來
南無婆伽婆帝虛空雨雲如來
南無婆伽婆帝疾行雲如來
南無婆伽婆帝雲垂出聲如來
南無婆伽婆帝雲示現如來
南無婆伽婆帝廣出雲如來
南無婆伽婆帝沫雲如來
南無婆伽婆帝雲雷震如來
南無婆伽婆帝雲際如來
南無婆伽婆帝雲如衣如來
南無婆伽婆帝潤生稼雲如來
南無婆伽婆帝乘垂上雲如來
南無婆伽婆帝飛雲如來
南無婆伽婆帝低雲如來
南無婆伽婆帝散雲如來
南無婆伽婆帝大優鉢羅華雲如來
南無婆伽婆帝大香體雲如來
南無婆伽婆帝大涌雲如來
南無婆伽婆帝大自在雲如來
南無婆伽婆帝大光明雲如來
南無婆伽婆帝大威德雲如來
南無婆伽婆帝得大摩尼寶雲如來
南無婆伽婆帝降伏雲如來
南無婆伽婆帝雲根本如來
南無婆伽婆帝欣喜雲如來
南無婆伽婆帝散壞非時電雲如來
南無婆伽婆帝大空高響雲如來
南無婆伽婆帝大發聲雲如來
南無婆伽婆帝大降雨雲如來
南無婆伽婆帝施色力雲如來
南無婆伽婆帝雨六味雲如來
南無婆伽婆帝大力雨雲如來
南無婆伽婆帝滿海雲如來
南無婆伽婆帝陽炎旱時注雨雲如來
南無婆伽婆帝無邊色雲如來
南無婆伽婆帝一切差別大雲示現閻浮飛雲威德月光焰雲如來等應正遍知三藐三佛陀

大雲輪請雨經卷上

大雲輪請雨經卷下
隋天竺三藏那連提耶舍譯
爾時世尊說是諸佛如來名已。告於無邊莊嚴海雲威德輪蓋龍王作如是言。汝大龍王。此諸佛名汝等一切諸龍眷屬。若能誦持稱彼佛名及禮拜者。一切諸龍所有苦厄。皆悉解脫普獲安樂。得安樂已即能於此閻浮提中。風雨隨時令諸藥草樹木叢林。悉皆生長五穀成熟熟成。
爾時娑婆三千大千世界之主。無邊莊嚴海雲威德輪蓋龍王。復白佛言。世尊我今啟請諸佛所說陀羅尼句。令於未來末世之時。閻浮提內若有亢旱不降雨處。誦此神呪即當降雨。飢饉惡世多饒疾疫。非法亂行人民恐怖。妖星變怪災厲癘相續。有如是等無量苦惱。以佛力故悉得滅除。唯願世尊大慈悲愍諸眾生故。住持為說所有神呪陀羅尼句。告諸龍知能使諸天歡喜踊躍。復能破散一切諸魔。一切眾生身中所有苦難之事。并及惡星變怪災障。悉皆除滅。
又復如來曾說五種雨障之災。亦皆消滅彼障除已。即能使此閻浮提內雨澤以時。唯願如來為我等說。
爾時世尊。聞此無邊莊嚴海雲威德輪蓋龍王如是語已。即讚歎言善哉善哉汝大龍王。汝今亦如諸佛饒益一切眾生憐愍安樂。能請如來說此神呪。汝大龍王諦聽諦聽善思念之。我當為汝說於往昔從彼大悲雲生如來所聞。震吼奮迅勇猛幢陀羅尼。過去諸佛已曾宣說威神加護。我今亦當隨順而說。利益一切諸眾生故憐愍與樂。於未來世若炎旱時能令降雨。若汎雨時亦能令止。飢饉疾疫悉能除滅。普告諸龍令使知聞。復令諸天歡喜踊躍。散一切魔安隱眾生。即說呪曰。
怛緻他摩訶若那婆婆薩尼尼梨低殊洛敧彌提利茶毘迦囉摩跋闍羅囉僧伽怛膩波羅摩毘囉闍埿摩求那鷄兜修梨耶波羅鞞毘摩嵐伽耶師婆囉婆囉三婆囉三婆囉豆潭鞞呵那呵那摩訶波羅薜毘頭多摸訶陀迦隷波囉若伽囉輸悌波梨富婁那迷帝隷迷怛利帝啼囉摩那娑揵提彌多羅浮馱利社羅社羅社羅社羅社羅浮馱利蒲登澄伽俱蘇迷達捨婆利遮鬪薨賒阿何囉提頞瑟吒達舍毘尼迦佛陀達迷輸頗摩帝分若羅翅叔迦羅達摩三摩摩泥比鉗毘梨利毘羅闍悉鷄毘富茶毘舍沙波羅鉢帝尼囉蘇羅婆達彌薩婆盧迦匙瑟吒失梨沙吒波羅波羅婆兮唎阿奴怛唎阿僧祇陀囉陀囉地唎地唎利豆漏豆漏賒塞多摩帝賒塞多波蔽遮羅遮羅旨唎旨唎呪漏呪漏波羅遮佛陀喃摩帝摩訶般利若波羅蜜帝莎呵
南無智海毘盧遮那藏如來。
南無一切諸菩提薩埵。
爾時一切諸龍王等。為降雨故受持此呪。若後末世惡災行時能令不起。
又復一切諸佛菩薩真實力故。遂復勅諸一切龍等。於閻浮提所祈請處。降澍大雨除滅五種雨之障礙。而說呪曰。
多緻經他娑邏娑邏四唎四唎素漏素漏那伽喃闍婆闍婆侍毘侍毘樹附樹附
佛實力故。大龍王等速來在於閻浮提內。所祈請處降澍大雨而說呪曰。
遮羅遮羅至利至利朱漏朱漏
佛實力故。咄諸龍王於閻浮提。請雨國內降澍大雨。而說呪曰。
婆邏婆邏避利避利復漏復漏
諸佛菩薩威神之力。大乘真實行業力故。諸龍王等速來至此。各各憶念諸如來法及菩薩行。起於慈心悲心喜心及以捨心。而說呪曰。
婆邏婆邏毘梨毘梨蒲盧蒲盧
大意氣龍王慈心正念妙密佛法。持大雲雨速來至此。而說呪曰。
伽茶伽茶祁墀祁墀瞿厨瞿厨
一切諸佛真實力故。大健瞋者大疾行者睒閃電舌者。治諸惡毒來起慈心。於閻浮提請雨國內。降澍大雨莎呵。又說呪曰。
怛吒怛吒底致底致鬪晝鬪晝
金剛密迹真實力故。頭上戴大摩尼天冠。蛇身相者念三寶力。於閻浮提此請雨國內降澍大雨莎呵。又說呪曰。
迦羅迦羅繼利繼利句漏句漏
佛實力故。金剛密跡勅彼一切澍住大水者乘大雲者。起慈悲心悉來於此閻浮提中請雨國內。降澍大雨又說呪曰。
何邏邏何邏羅邏兮利履兮利履候漏塿候漏塿
三世諸佛真實力故。能令一切諸龍眷屬捨於睡眠。又說呪曰。
伽磨伽磨姞寐姞寐求牟求牟莎呵
我勅一切諸龍王等。起大慈心為菩提本而說呪曰。
那囉那囉尼梨尼梨奴漏奴漏莎呵呵
咄咄龍等種種異形。千頭可畏赤眼大力大蛇身者。我今勅汝。應當憶念最上慈悲威神功德滅煩惱者。一切諸佛如來名字。而說呪曰。
揭茶揭茶耆穉耆穉崛住崛住莎呵呵
無礙勇健奪於世間人色力者。於閻浮提請雨國內。降澍大雨而說呪曰。
舍囉舍囉尸利尸利輸嚧輸嚧莎呵
一切諸天真實力故。咄諸大龍念自種姓。速來於此閻浮提中請雨國內。降澍大雨莎呵。
大梵天王實行力故。令諸龍王於閻浮提請雨國內。降澍大雨莎呵。
天主帝釋實行力故。令諸龍王於閻浮提請雨國內。降澍大雨莎呵。
四大天王實行力故。令諸龍王於閻浮提請雨國內。降澍大雨莎呵。
八人實行力故。令諸龍王於閻浮提請雨國內。降澍大雨莎呵。
須陀洹實行力故。令諸龍王於閻浮提請雨國內。降澍大雨莎呵。
斯陀含實行力故。令諸龍王於閻浮提請雨國內。降澍大雨莎呵。
阿那含實行力故。令諸龍王於閻浮提請雨國內降澍大雨莎呵。
阿羅漢實行力故。令諸龍王於閻浮提請雨國內降澍大雨莎呵。
辟支佛實行力故。令諸龍王於閻浮提請雨國內降澍大雨莎呵。
菩薩實行力故。令諸龍王於閻浮提請雨國內降澍大雨莎呵。
諸佛實行力故。令諸龍王於閻浮提請雨國內降澍大雨莎呵。
一切諸天實行力故令速除滅災障苦惱莎呵。
一切諸龍實行力故能速降雨潤此大地莎呵。
一切夜叉實行力故能速覆護一切眾生莎呵。
一切揵闥婆實行力故能速除降滅一切眾生所有憂惱莎呵。
一切阿修羅實行力故能速迴轉惡星變怪莎呵。
一切迦樓羅實行力故於諸龍邊起大慈悲降澍大雨莎呵。
一切緊那羅實行力故速能滅除一切眾生諸重罪業令起踊躍莎呵。
一切摩睺羅伽實行力故能降大雨普使充足滅除五種雨之障礙莎呵。
一切善男子善女人實行力故善能覆護一切眾生莎呵。
又說呪曰。
迦邏迦邏抧枳利抧枳利句嚧句嚧陀囉陀囉地利地利豆漏豆嚧漏漏三那吒那吒膩膩膩奴晝奴晝
持大雲雨疾行之者如雲者。著雲衣者生雲中者。能作雲者雲雷響者。住雲中者雲天冠者。雲莊嚴者乘大雲者。雲中隱者雲中藏者。被披雲髮者耀雲光者。雲圍遶者處大雲者。雲瓔珞者能奪五穀精氣之者。住在深山叢林中者。尊者龍母名分陀羅大雲威德喜樂尊大龍王。身體清涼持大風輪。諸佛實行力故。放六味雨而說呪曰。
伽迦邏伽迦邏岐利岐利求漏求漏其利尼其利尼
求磨求磨求磨求磨求磨求磨求磨求磨求磨
九頭龍母。勅告首冠大雲閃電華冠之者。持一切龍者服雲衣者。攝諸境界毒氣者乘雲嚴者。雷聲遠震能告諸龍者大雲圍遶者。諸佛實行力故。令閻浮提請雨國內。降澍大雨使令充足莎呵。
又說呪曰。
野邏野邏逸利逸利喻屢喻屢樹屢樹屢嗜利嗜利社邏社邏社社邏求茶求茶求求茶伽茶伽茶耆遲耆遲呵邏呵邏醯利醯利牟漏牟漏多邏多邏帝利帝利兜漏兜漏阿呵那阿呵那陀呵陀呵鉢遮鉢遮祁利祁利醯那醯那求末利陀末利陀鉢囉末利
彌勒菩薩告勅令除一切雨障莎呵又說呪曰。
佛提佛提浮佛提浮佛提
令諸眾生持佛功德。除滅一切障業重罪。而說呪曰。
陀羅尼馱離輸婆摩帝求那伽囉鉢囉鉢泥摩呵若奴盧枳輸說羅達彌薩底夜波羅底若摩訶耶那殊瑟阿殊瑟盧歌㖿瑟婆伽婆帝佛陀彌帝隷阿鉢羅夜薩婆差多羅尼叔訖離施卑當婆離那般茶羅婆私膩頭頭隷頭頭漏賒摩賒摩羶多摩那賜
除一切雨障莎呵。
三世諸佛真實力故大慈心故。正行精進心故。勅召一切諸大龍王莎呵。
我勅無邊海莊嚴威德輪蓋龍王。於閻浮提請雨國內降澍大雨莎呵。
我勅難雖陀優波難陀龍王於閻浮提請雨國內降澍大雨莎呵。
我勅娑伽龍王於閻浮提請雨國內降澍大雨莎呵。
我勅阿耨達多龍王於閻浮提請雨國內降澍大雨莎呵。
我勅摩那斯龍王於閻浮提請雨國內降澍大雨莎呵。
我勅婆婁那龍王於閻浮提請雨國內降澍大雨莎呵。
我勅德叉迦龍王於閻浮提請雨國內降澍大雨莎呵。
我勅提頭賴吒龍王於閻浮提請雨國內降澍大雨莎呵。
我勅婆修吉龍王於閻浮提請雨國內降澍大雨莎呵。
我勅目真隣陀龍王於閻浮提請雨國內降澍大雨莎呵。
我勅伊羅跋那龍王於閻浮提請雨國內降澍大雨莎呵。
我勅分茶羅龍王於閻浮提請雨國內降澍大雨莎呵。
我勅大威光龍王於閻浮提請雨國內降澍大雨莎呵。
我勅威賢龍王於閻浮提請雨國內降澍大雨莎呵。
我勅電冠龍王於閻浮提請雨國內降澍大雨莎呵。
我勅大摩尼髻龍王於閻浮提請雨國內降澍大雨莎呵。
我勅戴摩尼髻龍王於閻浮提請雨國內降澍大雨莎呵。
我勅光髻龍王於閻浮提請雨國內降澍大雨莎呵。
我勅是如是等一切龍王於閻浮提請雨國內。降澍大雨訖。又說呪曰。
那祇那祇瞿一摩訶那祇二瞿羅摩柰賜那伽咥梨陀易頭摩鳩隷郁伽羅盂路曬波羅旃栴陀低豉毘氀姞利阿尸毘師阿咥瞿瞿隷訖栗瑟那崩伽隷旃遮隷盧羅嗜薜摩訶頗那𠳷隷𠳷羅波施勞陀羅波尸膩頭沖薜波羅波羅庇利庇利富路富路毘私哹婁闍膩浮路浮路摩訶蒲祇摩尼達隷匹利匹利副漏副漏破邏破邏跋利沙跋利沙閻藍浮陀隷睒浮睒浮婆羅訶翅那吒碪薜那吒碪薜忡忡忡忡薜彌伽波羅薜彌伽婆咥膩茶迦茶迦茶迦茶沈薜伽那伽那尸棄膩迦那迦那伽那伽那摩訶那伽伽那尼囉羅怛藍糅波闍羅得迦紇唎利摩訶那伽紇利陀曳瞿摩瞿摩瞿摩波耶頞悉低迦承伽唎浮承伽彌毘迦吒僧迦吒瞿隷毘私孚盧闍泥毘折林婆泥
我今召故集此會一切諸龍王等。於閻浮提請雨國內降澍大雨。一切諸佛如來力故。三世諸佛真實力故。慈悲心故莎呵。
爾時世尊說此呪已告龍王言。若天旱時欲請雨者。其請雨主必於一切諸眾生等起慈悲心。若有比丘及比丘尼必須戒行本來清淨。若曾違犯尼薩耆罪乃至眾學。皆須已前七日七夜殷重懺悔。若在俗人亦須於前七日七夜。日別須受八關齋戒。乃至請雨行道之日。悉須清淨無得懈慢。當於空露地實淨土上。除去沙礫無諸棘草。方十二步以為道場場中起壇方辟方十步。壇高一尺用𤚩秦牛糞。取新淨者周匝泥埿壇。於壇中央處內施一高座。座上敷設新青清淨褥張新青帳。從高座東量三肘外。用牛糞汁畫作龍王一身三頭。亦畫彼龍左右眷屬圍遶。
龍王從高座南量五肘外。畫作龍王一身五頭。亦畫諸龍左右圍遶。
從高座西量七肘外。畫作龍王一身七頭。亦畫諸龍左右圍遶。
從高座北量九肘外。畫作龍王一身九頭。亦畫諸龍左右圍遶。
其壇四角安四華瓶各容三升勝斗。又以金精或復石黛。和水令清青悉使瓶滿。種種華草木諸雜華蘂插著瓶內。
道場四門各各置一大妙香爐。燒種種香熏陸沈水蘇合栴檀及安息等。四角各懸青幡七枚牧。合二十八幡各長一丈。然蘇油燈亦隨幡數。設諸雜果蘇酪乳糜安置四面。
諸龍王前散華燒香勿令斷絕。其果飲食及以瓶水。日別使新不得隔宿。恒以晨朝日初出時施設供具。
讀經之者一日三時香湯澡浴。著新青衣持齋靜思。惟唯食蘇酪及乳糜等粳米果菜。若大小便又須澡浴。
昇高座時先禮十方一切諸佛。燒香散花奉請十方一切諸佛諸大菩薩。及以一切諸天龍王。
其誦呪人為護身故。或呪淨水或呪白灰。自心繫念以結場界。或於一步乃至多步。若水若灰用為界畔。
又呪縷綖為結。繫頂項及以手足。當呪水時散灑項頂上及灑額上。應作是念。有惡心者不得入此壇場界內。
其誦呪者於諸眾生恒起慈心勿生惡念。又願以此禮佛念誦及諸功德。迴施一切諸天龍王。并及含識有形之類。
昇法座時高聲讀誦此經及呪晝夜不絕。若一七日若二七日。遠至三七日必降甘雨。除不專念無慈心人及穢濁者。
佛告龍王。海水潮來尚可盈縮。此言真實決定不虛。時諸龍王蒙佛教已。歡喜踊躍頂禮奉行。

大雲輪請雨經卷
