
五佛頂三昧陀羅尼經
大唐天竺三藏菩提流志奉　詔譯
序品第一如是我聞。一時薄伽梵。在摩竭提國始成正覺菩提樹下金剛道場大寶藏帳。其地寶帳。皆是如來神通大福功德之所成故。純以無量上妙珍奇自然盛顯。種種莊嚴眾色交映出大光明。奇特寶轉輪清淨圓滿。以無量色間雜莊飾。周匝圍繞而顯現現顯之。寶蓋幢幡光明晃曜。妙香花鬘七寶羅網彌覆其上。無盡大寶自在顯現。是諸寶樹花葉菓光茂。佛神力故令此此地場地廣麗嚴淨。光明普照。一切奇特妙寶積聚無量善根嚴飾道場。其菩提樹高顯殊特。琉璃為幹妙寶枝條寶葉垂布猶猶如若重黑雲。雜色寶花互相間錯。大寶摩尼以為其果。其光遍照一切佛剎。種種現化施作佛事。普現大乘一字佛頂轉輪王呪菩薩道教佛神力故演出種種梵音妙聲讚揚如來無量功德。與無數大諸菩薩薩摩訶薩俱。其名曰金剛幢菩薩摩訶薩。觀世音菩薩摩訶薩等。無量諸大菩薩皆為上首。與一切大眾會。於妙菩提樹下。以佛神力周圍五百踰膳那。會座而坐不相障礙。如來於中誥彌勒菩薩及諸菩薩言。汝善男子此樹乃是佛菩提所莊嚴樹。我最初坐此樹下時。則破四魔得證無上正等佛智。汝等亦應坐斯地處。令汝當得無上佛智。誥是語已寂然不動。爾時金剛密迹首菩薩。以佛威神德。乘是往昔本所願力。即從座起偏袒右肩。整理衣服長跪合掌。恭敬瞻仰白佛言。世尊我今啟欲問如來正覺轉輪頂呪法。以何方便使少功力則得誠向。一切如來大明呪法。加行壇印種種事法。一字轉輪王法。入大三摩地壇處成就法念誦之法輪結印法。祕密之法圖畫像法。除業障法安隱之法。豐饒財法降魔怨法。一切如來種族真實法寶法。及出世世間無礙最勝明法王法。及盡一切有情有情界菩薩成就行法。陀羅尼法。令今是贍瞻部洲界一切有情得大安樂。是諸有情以轉輪王如來祕密之力。一切當得作大佛事猶此贍瞻部洲界一切有情得大安樂。即能成就此頂王法。隨得成就一切天神天神種族呪法。一切龍龍種族呪法。一切藥叉一切藥叉種族呪法。一切羅剎一切羅剎種族呪法。一切乾闥婆及種族呪法。一切阿素洛及種族呪法。一切迦樓羅一切迦樓羅種族呪法。一切緊那羅及種族呪法。一切摩呼洛伽及種族呪法。乃至及所世間出世間法。盡皆成就無所障礙。為諸有情作大住處。除諸垢障成我呪法。及成觀音諸大菩薩大威德者壇印呪法。及一切如來所說無量難成壇印呪法。故惟唯垂如來應正等覺。慜導有情為我說之故。於時世尊誥金剛密迹首曰。善哉善哉汝等。為諸當來一切有情作大利益。能於我所問是一字王頂大轉輪王。成一切如來所說祕密壇法等。令諸呪者住勤修故。是故密迹首汝當諦聽諦聽我今宣說。往昔一切如來早已說之。未來一切諸佛亦當說之。
爾時釋迦牟尼如來。即以佛眼盡周觀察一切世界一切有情。及觀未來一切世界一切有情。一一往昔福願力等種善根處。誥諸菩薩言。善男子汝等憶念一切如來所說一字轉輪王呪佛頂。一切最勝三摩地最不思議神通力處。是法能於一切世界作大佛事。爾時彼諸菩薩摩訶薩蒙佛教誥。各心念於一字轉輪王三摩地處。唯除觀世音菩薩金剛密迹菩薩。何以故佛加被故。
五佛頂王陀羅尼入三摩地加持顯德品第二爾時世尊入佛神變大三摩地。入三摩地時。盡周憶念一切有情界已。則以無量俱知殑伽沙等大劫所修積集無量六波羅蜜善根。從三十二大丈夫相放大光明。一一相上各現法印。一一各有種族放光明而圍繞之。最於頂上出放現無量百千光明。其光雜色遍照十方。是中有情遇斯光者各相警悟。其光還來遶佛三匝各復本相。是時釋迦如來放斯光已。從三三昧摩地安徐伸起。觀諸佛剎如師子王。及觀會眾告金剛密迹首菩薩言。汝今諦聽一字頂輪王明呪王法。四鄔瑟膩沙呪王。佛眼毫相呪王。此等呪王是如來手足。是如來脣是如來口。轉輪法王作大利益一切有情。若此世界一切菩薩等及諸人人等。能依法讀讚誦授持是一字輪王頂明者。所有一切諸天世人種種鬼神。悉無能害作諸破壞。以是當得一切安樂受無量福。行大慈悲住不退地。無諸惱疾火水刀王等難。無諸毒害等。我此一字出生三摩地輪王呪。若有新學大乘菩薩及諸人等。信向誦持書寫佩者。則得無量大威德天而擁護之。諸惡天龍不相障惱常得安隱。若書寫者當令淨浴著鮮淨衣。如法齋戒坐於壇側。持樺書木皮雄黃書呪。施諸苾芻苾芻尼。繫袈裟角而披佩之。若國王王族大臣僚佐諸族姓男族姓女佩者。各佩頭上或繫項上或腕臂等上。則得安隱除諸災災難惱。常為諸天觀敬讚歎。皆令不墮諸惡道故。金剛密迹首。是大呪王亦能滅諸災星變怪示大安樂。亦能攝伏一切天龍八部鬼神。亦能成就當部諸呪者。復告金剛密迹首。是一切如來白傘蓋佛頂王。超起頂王勝頂王光聚頂王呪。同等住於一切如來三摩地中。神力皆等無量廣大。猶不能及一字明頂輪王最上三摩地呪。何故最上無等。猶假如來眼呪毫相呪。慈悲難勝如來牙手鉢袈裟轉法輪等呪。共說是呪乃得最上。又從大悲大慈大丈夫吼。一切諸大菩薩等不能摧壞。一切諸佛隨喜加被。作大智光破諸黑暗。堅染淨慧能作威德。吉祥福相世間最勝。無垢清淨勇猛堅固。現四無畏作深善慧。廣大無量最勝智。能作無間金剛十力大光威德。破諸暗障入諸佛智。能成一切諸大菩薩萬行功德一切智慧。能作一切勇猛寂靜高無障礙大威德處。能於一切業惡有情作大慈處。能現一切如來神力三摩地處。即說一字明頂輪王呪曰。
那牟娑漫多勃馱南唵部𡀔護吽
爾時如來說是一字頂明呪時。殑伽沙等三千大千世界。一時六反震動。如贍瞻部洲猛風吹諸叢林草等。是中一切諸山王亦皆大動。一切海源盡皆湧沸。以佛神力一切魔宮大火遍起。是中諸魔為火所逼。悉皆惶怖稱佛歸依。一切地獄苦皆得止息。爾時世尊為現一字明頂輪轉輪王大威德。時忽變身狀如大輪王。具現七寶眷屬圓滿。一一寶中各放大光輪照無邊一切法寶一時出現放雜寶光。是大輪王坐寶座上。身盛為威赫奕弈放種種光映照一切猶如金聚。會中有情有情種族。無有一能窺瞻仰者。是是是會一切諸大菩薩。如彌勒等亦無有有無能窺瞻觀者。觀世音菩薩金剛密迹首菩薩。以佛威神欻然之間悶亂躄地。是時彼諸大威德天。所謂大自在天那羅延天。帝釋天俱廢摩羅天。婆魯拏天焰魔法王。乃至一切諸天神一切鬼神大威德者。所執輪戟杵索棒杖。及諸眷屬手中器仗悉皆墮落。爾時大轉輪王現大悲光。令諸菩薩憶念菩提神通三摩地故。是時一切諸大龍神藥叉羅剎乾闥婆等八部等。一時戰怖身毛聳竪。無能觀瞻大輪王姿貌威光。時惟唯等心歸歸依佛世尊南無佛陀南無佛陀。
爾時世尊為觀世音菩薩金剛密迹首菩薩。及諸大眾得醒解故。疾須臾間隱是威身還如來相。說示一切佛眼大明呪母。謂甚可畏難調伏者。謂諸欲成就出世世間一切明頂轉輪王呪。一切事位滅諸諍論。是呪乃是一切諸佛種族母呪。復是一切諸大菩薩生養育母又是諸佛五眼呪。即說呪曰。
那摩薩嚩哆誐他誐諦瓢囉呵弊三藐三勃睇弊唵嚕嚕塞普嚕入嚩攞底瑟他悉馱盧者禰薩嚩剌拕娑馱儞莎訶
說此一切佛眼呪已。其觀世音菩薩金剛密迹首菩薩。既醒覺已從地而起。其諸威德一切天眾。各得本心適悅安樂。各持本所自手器仗。專心歸佛瞻仰讚言。希有世尊希有善逝。時二大士合掌白佛言。世尊如來今日何故。特化轉輪王相大光明聚。甚奇希有本未曾見。如來告言大善男子。此是頂輪王相執持諸佛形相神變三摩地門。譬如汝等集現大壇種種威德。諸神變像不思議事恩。如來亦爾如是振現大轉輪王。奇特身色姿貌威德。此頂王是一切如來安住最勝三摩地身。所有一切諸大菩薩無能越者。一切呪王亦無過者。若所在方處誦此呪者。五踰膳那出世世間。一切呪王悉無成住信。汝若同此方處所說。加持大呪總無成住。若有念是頂王呪者。則得出世世間一切大呪悉盡成辦。汝悉所說一切法呪誦持無驗。即以此呪而常助誦。則得成就五踰膳那。一切菩薩金剛呪神。天龍八部皆不住入現成就相。又他一切最大王呪威德神力。亦不能得影及此大輪王呪。何以故是呪威神最尊奇特無等侶故。十地諸菩薩亦怖是呪威德神力。何況諸天。若每誦是轉輪王呪時。每當先誦佛眼呪七遍。數已乃安誦是頂輪輪頂王呪。時數畢已又誦佛眼呪數一七遍。則得安隱穩無諸嬈惱。爾時世尊復於座上。現一切佛加被白傘蓋頂呪王身。於是之時則當頂上。遍三千大千世界虛空際合現一蓋。亦不觸惱空居有情。是時觀世音金剛首二菩薩。合掌白言世尊。如是神變是何因緣。欻遍大千狀如傘蓋。住佛頂上不見邊際無不識解。世尊告言。此是無量如來共說白傘蓋頂王。又是一切如來無邊色寶無邊音聲。一切如來寶鐸網羅。普周顯現莊嚴不思議。諸佛世尊光明傘蓋。一切如來白傘蓋頂王。我為傘蓋現此傘蓋。令諸有情速得成就。應知此現一切諸佛白傘蓋頂王。一切菩薩大威德者盡蓋思共度亦不可知。縱諸佛子百千俱知劫。觀思前際中際不見不知。是時釋迦牟尼如來。仰觀頂上白傘蓋王。振佛神力持白傘蓋呪王身相光明。即說呪曰。
那麼娑曼哆勃馱南唵怛他都瑟昵沙阿那嚩盧抧哆姥馱那唵吽麼麼麼麼虎𤙖儞
佛說此呪時。三千大千六返震動。是時世尊誥諸菩薩摩訶薩。此白傘蓋頂王。能成能攝一切呪等。是呪王力不空無障。勇猛無礙無等等故。
爾時世尊為利有情故。復現大光聚呪。此呪所有神力威德。一同一字頂王輪王。威神力金剛句故。即說呪曰。
唵怛他蘖都瑟昵沙阿那嚩路枳哆姥馱那帝殊囉始虎吽入嚩攞入嚩攞馱哿馱哿捺囉弭捺囉瞋娜瞋娜頻娜頻娜虎虎吽泮吒泮吒莎訶
說斯呪已。於是如來頂放族大光。滿三千大千世界。光變其地普大成現大寶蓮花。如來坐中。雜色寶光重重晃曜。合大千界滿周空際。一切寶花而為傘蓋。以種種寶鐸種種莊嚴。周圍大千而為牆壁辟。純無價寶而嚴飾之。基陛眾寶莊嚴。於是會中一切諸大菩薩。覩斯神變踴躍歡喜得大安樂。出世世間一切呪法。以已成就者皆悉斷壞。何以故以大光聚力似一字王故。是光聚呪心所憶念。破斷他呪即皆破斷。唯除一字輪呪王白傘蓋呪超頂呪王佛眼母呪佛五字心呪。餘出世世間一切諸法。悉能斷割打撲調伏。攝喚於前若有呪者得大證驗。暫讀暫誦光聚呪者。則得摧伏一切鬼神恥撻怖辱。金剛密迹首。是光聚王呪。勿於不淨臭穢腥臊屎尿處誦。不於無佛舍利制底處誦。勿對於諸一切呪。呪像壇會諸有情前。暫妄誦斯光聚王呪。何以故。是光聚王呪。同一字輪王力故唯除佛舍利塔處淨空閑處。高山頂處名山窟處。海岸勝處海逈洲處。何以故是光聚王呪威德猛大。能壞自他呪力威德皆無成向。若善男子善女人。樂持讀誦是光聚王呪時。先誦一字輪王呪及佛眼呪各七遍已。然誦斯呪即得大威德。四大安隱身膚光澤辯智聰悟。汝密迹首是光王呪若成就者。則等成就一字輪王呪三摩地故。亦能成就一切事故。能作光明照一切故。是呪乃從一切如來一切力三摩地涌流出現。是呪無一切如來加持力處。為現一切諸大菩薩無量威德。
爾時世尊為安樂一切有情故。即復說高頂王呪曰。
那麼娑漫哆勃馱南唵入嚩羅入嚩羅捻弊特伽妬瑟膩沙度那度那虎虎吽
說是呪神如上。若善男子女人等。樂成就一字輪王呪者。應令內外嚴飾清潔。持特以樺畫皮或絹紙上。雄黃書斯高頂王呪。佩帶肩臂并持斯呪。即速成就。若國王王族大臣僚佐清信男女。一切人等信斯呪者。亦令書寫佩頂肘臂。為諸人眾互相敬諾。而不侵惱災垢銷滅。當得辯才福相圓滿。若有軍將及諸兵眾敬信斯呪亦令書持繫旍旗。及佩頭臂往他軍陣。皆自臣伏互不殘害。何以故諸如來力加持故。是呪威力同一字輪王力。是諸如來三摩地力等加持故。爾時釋迦牟尼如來。復示不思議神通威德。令滅一切惡趣地獄種種苦故。入于一切如來神通威德三摩地處。即說一切如來勝頂王呪曰。
唵入嚩攞庾瑟昵沙入嚩攞入嚩攞畔馱畔馱哪麼哪麼訥嚕麼訥嚕莽訥嚕莽郝矩姬㰤娜虎吽
說是呪時此呪威德。令諸地獄眾惡有情。種種飢苦盡皆停息。一時得甘食美膳。密迹此勝頂王呪。是殑伽沙等諸佛神通變化。所在方處有暫觀讀。一切諸魔則不入中。何況持者。密迹有人精勤受持勝頂王者。是人無不獲得神通。是呪亦同一字輪王呪。能起神通入於地獄。度脫有情一切重苦。密迹此呪功德無量無邊。我今略說少耳。
爾時世尊告諸菩薩言。是五頂王呪。從一切如來力三摩地流出。我今略說少分。密迹若有善男子善女人。於無量佛所。以上衣服臥具湯藥。飲食財寶一切等物。日日三時持用供養經百千劫。所得功德百分千分。不如有人於三七日。依法持是五頂輪王功德之一。何況讀誦受持是等呪王。得成就決定不退菩薩地。一切諸天大威德者。見是成就五頂王人。不起於座而迎逆者。頭破作七分。一切諸天威光影蔽不現。是人威光過於諸天百千萬倍。若有大福純善德人樂成佛者。則當如法書寫誦持是經。常以塗香末香燒香華果飲食而供養之。若見有信佛神通威德一切深法行菩薩行者。則當為說莫有慳惜。則得成就。於百千劫不墮地獄。得宿命智乃至阿耨大菩提。一切不能嬈害。所演教命人皆敬受。若命盡時如入靜慮。密迹若有福德端正無諸缺漏。容貌圓滿常不懈怠。惟唯樂修學大乘道教。圓滿菩薩大願。超眾魔境趣菩薩地。如是之人令得是經成就此呪。密迹若見斯人敬為善友。應以種種方便。為說是法門功德教授儀法。是人則得成就是大五頂王呪。密迹是呪王經。於無量佛剎難得見聞。若得聞者皆是如來神力加被。若得斯經則是如來種族。何以故此如來呪三摩地王實寶難思議。應知此呪尊一切呪最上最勝。是諸有情應當決定生最上心。成此五頂輪王呪。若有有情得遇此經。清淨如法或書或誦是呪是持經。當知斯人則便當得是五頂呪三摩地王。斷割結賊嗔心恚心妬心害心。則為諸天恭敬供養。而恃怙故。
一字頂王畫像法品第三爾時釋迦牟尼如來。為利一切有情。以佛眼觀是會大眾。告金剛密迹首。此大明王呪頂輪王像一切佛說。出世世間一切畫像最上上故。是像形好寂靜瓔珞衣服。能運一切罪垢有情。到涅槃岸最勝三摩地。是像佛所神通變化。若有擬畫輪王像者。先曾入頂輪灌頂無勝壇。手授具足呪句印法法式。入最勝頂王等壇已成就者。謂阿闍梨利印讚謨許可。求證出世大涅槃處。如是行人乃應畫像。正命正行於淨行婆羅門家善童女。或命大姓性種族父母真正善信童女。教淨護飾撚然治理絲。細密織縫勿刀截斷闊量四肘長量六肘。莫有觸污莫用惡絲。持織畫像或闊三肘長量五肘。若力不辦如是織作。亦任貨求鮮淨好者。勿還價直持得物已。以淨香水如法蘸濯浴乃得。塗畫色盞新淨。彩色調和勿用皮膠水。用膠香調色畫彩。或取如來種族部中教法軌則畫像亦得。畫是像者。當以一切佛神通月畫彩莊飾嚴。所謂正月五月九月。用斯等月。月初一日或十五日起首畫摸。其畫像處於佛殿堂。或淨山間仙人窟處。是占相方圓百步出無有臭穢。水復無虫垂淨美清潔。當所畫地日日如法香水塗灑取有相畫人諸根端具。性復真正具信五根若畫彩時授八戒齋。一出一浴著新淨衣斷諸談論。先正當中畫菩提樹。種種寶莊枝葉華果。如如意樹間雜各異。七寶枝條七寶葉華。真珠為蘂赤珠為鬚。眾寶琉璃以為諸果。或有枝出種種果芽。或有枝出種種寶雲。或有枝出甘露如雨。或有枝懸天眾寶衣。或有枝懸寶鐸鈴磬聲。或有枝出珊瑚琥珀赤珠馬瑙。二枝間畫光電如雲。枝葉花上又畫白鶴孔雀。迦陵頻伽鸚鵡舍利。共命等鳥及諸好鳥。其池地畫七以七寶遍皆莊彩如是地樹下畫如來形。結加趺坐坐師子座示說法相。備麗三十二相八十種好。身放圓光大光明焰。於佛頂左右。有輪王圍繞而坐。
第一座下右邊。畫頂輪王。身金色相瞻仰如來。坐白蓮花身有圓光。
次佛座下左邊。畫白傘蓋頂王。如菩薩形身服狀相有大威德。觀頂輪王。身金會色相身有圓光。手執蓮花坐蓮花座。
次白傘蓋頂王後畫超勝頂王。亦如菩薩形身服狀相具有大威德。觀頂輪王。手執弭惹布囉迦果。坐白蓮花。
次頂輪王右。畫光聚頂頂輪王。身金色相身有圓光作種種色。執如意珠坐蓮花座。
次頂輪王左邊。畫主兵神。右手覆右膝上施之無畏。左手揚掌坐白蓮花。
次於光聚頂王後。畫勝頂王。身金色相結加趺坐。觀頂輪王。左手執寶如意珠。右手仰右膝上施之無畏。身有圓光坐蓮花座。
次佛右側畫普賢菩薩。結加趺坐手執白拂。
次佛左側畫彌勒菩薩。結加趺坐手執白拂。
次佛座下當前右邊。畫觀世音菩薩。左右邊畫金剛密迹首菩薩。各曲躬仰視。結加趺坐坐寶蓮華。
次普賢菩薩後。畫曼殊室利童子菩薩　次畫無垢慧菩薩　次畫寂靜慧菩薩　次畫無盡意慧菩薩　次畫虛空藏菩薩　次畫虛空無垢藏菩薩　次畫大慧菩薩。
是等菩薩身真金相。合掌恭敬曲躬趺坐坐寶蓮花。各以種種七寶冠。天諸寶服瓔珞環釧。而莊嚴之。
次於彌勒菩薩後。畫佛眼尊者菩薩。其狀端正甚有慈悲。身金色相目觀會眾。以諸天服遍莊嚴身。右手執寶如意珠。左手仰左膝上施之無畏。結加趺坐坐蓮花座。
次畫佛毫相菩薩。同佛母狀身金色相。右手執蓮花。左手手左手仰左膝上施之無畏。坐寶蓮花目觀輪王。
次佛眼菩薩座下。畫遜那利大明呪王。猶如佛母身相色白。右手把蓮花。左右手掌胸。以諸衣服遍莊嚴身。坐寶石上目觀於佛。
次金剛密迹首菩薩後。畫軍拏利童子金剛。
次畫金剛將童子。善臂童子。暮軷馱䋾迦童子。是等童子顏貌熙怡。各以七寶瓔珞衣服具莊嚴之。
次觀世音菩薩後。畫馬頭觀世音大明呪王。面目嗔怒身赤色相。蛇為瓔珞腕著寶釧。臂著寶環戴蓮花冠。目觀輪王。腰著衣服坐寶蓮花。
次畫蓮花遜那利菩薩。右手把羂索。左手垂下伸。坐蓮花座。
次畫鉢剌拏捨嚩𡃤唎呪神。身有四手。一把羂索一把斧。一施無畏一把寶果。坐蓮花上。
次頂輪王後。畫難勝奮怒拏王。四面四臂身白色相。示耽肚相矬如朱儒。腰畫虎皮蛇為耳璫。德叉迦龍王以為腰繩。婆修吉龍王以為路膊。諸惡毒毒惡蛟遍莊嚴身。編髮為冠。遍身火焰立寶蓮花。右第一手把金剛杵。次第二手以中指無名指小指把拳。大指押上。頭指直申屈肘向上。左第一手把三戟叉。
次第二手把鉞斧。正中大面怒目張口。口出眾光目觀於佛。右邊側面觀頂輪王。左邊側面觀自呪者。頂上面觀如來會眾。
次奮怒王下畫地天神。身白色相手把寶匣。長跪而坐坐寶地上。
次地天神右。畫熙連禪河神。身靘白色合掌恭敬。頭上畫又畫七蛇龍頭。
次熙連禪河神後。畫七頭迦里大龍王母止正鱗馱七頭龍王。各跪捧掌寶蓮花寶珠瞻仰如來。是二龍已曾供養無量無數一切諸佛。又地天神左。畫阿難陀九頭龍王。無熱惱五頭龍王。娑伽羅七頭龍王。各跪捧掌蓮花七寶。瞻仰如來。
次大慧菩薩右。畫半拏羅婆四儞觀音母也。菩薩身白色相。著妙寶衣七寶環釧。頭冠瓔珞具莊嚴身。右手把寶左手仰左膝上施之無畏。坐蓮花座。
次佛毫相菩薩後。畫摩莫計金剛母也。身靘靜白相亦七寶瓔珞衣服具莊嚴之。右手把般若經夾。左手把寶施之無畏。身勢頭面一如切般若波羅蜜菩薩坐寶蓮花。此菩薩乃是一切諸佛菩薩金剛母故。
次金剛母後。畫央俱施女金剛。
次畫金剛拳女金剛也。
次畫金剛雹女金剛。此等金剛各以白服具世莊嚴。身坐蓮花座為金剛母侍眷屬。是等金剛具大威德明呪大力。能衛護故。
次觀音母菩薩下。畫多羅女菩薩。身黃白色。右手把青優憂鉢羅花。左手施之無畏。亦以種種衣服瓔珞。具莊嚴之坐蓮花座。
次後畫毘俱胝女菩薩。身白色相三眼四臂。一手把如意杖。一手把君持。一手把數珠。一手把蓮花。又於幀上左右二角。各畫諸天。天天各奏天樂。
次於佛上畫八淨居天眾。散種種華而供養佛。幀東方邊面。畫提頭賴吒天王。南邊畫焰摩王。西邊面畫水天。北邊面畫俱廢摩羅天王。此四天王名護世天王。東北角面畫係伊舍那天神及步咄多鬼。東南角面畫火天神及苦行仙。西南角面畫羅剎王及所僕從。西北角面畫風天神及所僕從。當菩提樹上畫大梵天及梵眾天。
次難勝奮怒神下。畫持呪者。長跪瞻仰手把香爐觀頂輪王。佛座會下畫熙連禪河。於是世尊告金剛密迹首。此像乃是大頂輪王大畫像法。是一切佛同共說故。若有智知者見遇斯此像。則信觀禮燒香供養。今世當即壽大福樂。於俱胝劫所作重罪則得殄滅。若有持諸佛頂呪者。佛種族呪者。諸大菩薩種族呪者。金剛種族呪者。及餘呪者。若已成若未成驗。對斯像前作本呪法。速得本呪最上成就所求法故。
五頂王三摩地神變加持化像品第四爾時釋迦牟尼佛。謂金剛密迹首言。汝復諦聽白傘蓋頂王變像畫法。是殑伽俱胝佛。為當來諸有情故說復說。若畫像者護持織法畫匠等准前。方圓三肘中畫菩提樹。正改當樹下畫釋迦牟尼佛。具大人相身黃白色。示說法相坐師子座。佛右畫金剛密迹首。身紫赤色。右手把金剛杵。左手把白紅脫色。合掌恭敬。
次當佛前畫白傘蓋頂王。身金色狀具足眾相手把蓮花。於菩提樹上左右。各畫矩律婆天。手持寶索。上空中畫八淨居天。各掌散華乘我眾寶雲。於靈相佛座右畫持呪者。跪地瞻仰手把香爐。上下四面遍畫眾花。密迹首此名曰白傘蓋頂王變像畫法。
復告金剛密迹首言。我當復說光聚頂王變像畫法。畫法如上如法結護。或方圓三肘一肘。菩提樹下畫釋迦牟尼佛。結加趺坐放種種寶光明焰。示說法相。坐向蓮花寶師子座。樹上左右畫矩律婆天。手持寶索。又於上空畫八淨居天。各掌散花乘我眾寶雲靈。座下右邊畫持呪者。䟡䠒跪瞻佛手把持香爐。佛後畫山種種莊嚴。當佛座下畫大海水。水中多畫蓮花魚獸。密迹首此名光聚頂王像是諸佛說。為導有情成就諸法令脫難故。
次說超頂王像若畫像者所治織法如上。或方圓三肘一肘。菩提樹下佛說法如上。以右手申仰右膝上施無畏。左手橫仰置當臍下。頂放眾光。樹上左右畫矩律婆天如前。八淨居天亦如上。畫持呪者亦如上。此名超頂王像。是一切佛為憐慜有情故說。
次說勝頂王像。若畫者皆如上。菩提樹下坐佛說法。以右手揚掌。左手任著。亦有師子座。頂放眾光。樹上左右亦同。八淨居天亦同。持呪者亦同。此名勝頂王像。是一切佛為利有情故說。
復次密迹首。汝應盡畫知諸佛菩薩有無量色身。變化導引有情。有為有情為欲成就。是等呪者。應常正發慈悲心喜心。捨心布施心。忍心持戒心。精進心靜慮心。般若波羅蜜心。無上菩提心。利益有情。隨方任得疊絹紙板上。一肘半肘皆任畫之。而供養之則得最上成就五頂輪王三摩地。能前令行者速得不退故。

五佛頂三昧陀羅尼經卷第一


大唐天竺三藏菩提流志奉　詔譯
五頂王行相三昧耶品第五爾時金剛密迹首。合掌恭敬白言。世尊如來無上應正等覺。願唯垂愍為修行者。略說頂王行法成就甚深理趣廣大威德。復白世尊一切餘呪。皆依此呪中所誦持者。云何得成。是時世尊謂金剛密迹首言。善哉善哉密迹首。汝能善發此問而問於我。汝當諦聽諦聽。淨心持念。我今為汝說。一切諸佛行法理趣金剛句義。從無量佛最勝偈句理法所生。為得利益成就呪者。爾時釋迦牟尼尼佛世尊普觀大眾。以大梵聲讚伽他曰。
釋迦大師子無量菩提門
理趣自在行當為最上使
見苦迫有情樂持行此法
天人共戴仰當成無上尊覺
修習此最法大妙陀羅尼
信及樂樂及供養心迹應菩提
住信塔淨堂室河邊及泉眾側
獨樹山窟中山林多花處
獨坐堅固心潔身口清淨
是處食行住依法常禁誡
一心憶持呪識祕三摩地
出生及成就證法成就已
所樂皆圓滿不久獲菩提
當用二種意持戒并善伴
成就此不難不動心堅極
佛頂菩提法此則身得證
若無同法伴勤修為有情
難思眾多相則此身得證
誠心印塔法誦呪修大法
一一分明別解則此身得證證得
竪固甚精進廣大心無量法
作法為最上則此身得證
身支相具足質直具善福
能忍苦飢渴是人堪成就
如是善根者若當得此經
及得此法門彼亦不久時
最勝證成就
爾時世尊謂金剛密迹首言。我滅度後有癡頑罪惡有情。及有住壽我所幢相苾芻苾芻尼鄔波婆塞迦鄔波婆斯迦。常好隨逐愚癡邪見諸惡談論。貪著美味懈怠少德。如來威德靜慮十力無畏。大乘說不信忍。無力順修菩薩律行方便法教。謗心毀呰。不敬不信諸佛菩薩三摩地門神通威德。彼等持作不得成就。則加謗我及謗菩薩。唱言此法非佛所說是魔所說。妄說菩薩及行大我。勤持是呪善男子善女人等。謗毀惱亂作諸障礙。因此咎殃當得無間無量重罪。是故密迹有善男子善女人等。願欲發行菩薩行者。堅固信向一心正願。常樂書寫大乘經典。讀誦供養。為他解釋。依寶雨經行學菩薩一一法門。加行法行則得成就。復謂密迹呪何所成就從身。勤懇布施持戒忍辱精進定惠清淨。一心修習則速成就。
於時金剛密迹首復白佛言。世尊云何行是頂輪王祕密門觀想護淨。世尊惟唯垂願為解釋猶此法支法具足故。速得頂王成就證法。
爾時世尊誥金剛密迹首言。汝復淨諦聽。我為利益薄德尠福少精進者。說一切祕密門修持法時。每日三時洗淨浴法。不貪諸欲念心無亂。唯一想佛。慈心備緣十方有情。持以淨土乾牛糞末和呪。澡手洗淨浴。身著浴襯衣結印護身。
護身呪曰。
唵　麼麼　虎唬吽儞
復作當誦此呪七遍護身。若懺罪障求趣神通。當用白土無虫。勿赤勿黑勿臭勿穢。若求豐饒用黃白土。其土無虫亦勿勿亦臭穢。若降伏法用黑赤土。若欲尊他當用不白不黑土。若欲他人愛敬讚護歎用青赤土。如此等法智者善知。
取土呪曰。
唵娜囉虎吽
呪土七遍。撅取土作一切法。若遇清潔靈聖河泉水有眾鳥。於四岸上多花果樹。福勝吉祥入中澡浴。
加持洗浴呪曰。
唵入嚩攞虎吽
復誦此呪七遍。護身灌頂洗浴。是水雖聖若有畏難。及多婦人小兒畜獸踐穢。則不堪浴。
加持呪曰。
唵跛囉入囉攞虎吽
若所浴時呪土七遍。置土淨處勿穢勿唾。
次被甲呪曰。
唵入嚩攞諦闍虎吽
若當浴時。以右手頭指中指無名指小指。急把拳覆置心下。以大指直竪按於心上。誦被甲呪呪拳指七遍。想成被甲被束甲冑呪曰。
唵入嚩攞播囉訖囉麼麼唬吽
是呪又呪心。上拳指身體七遍。安徐入水令水至腰。
一切頂王心呪曰。
唵卓嚕嚕畔馱莎訶
是呪入水火誦七遍。則當禁止毘那夜迦。水中龍黿不相災害。及能成護一切事業。又重呪土七遍。分為三分。三種揩洗。先以以先一分從脚塗揩洗至于膝。次以一分從膝塗揩洗至于臍。次以一分從臍塗洗乃至肩臂面手背等。浴已著衣。又以斯呪呪水七遍。三灑頭上靜默斷語。又誦此呪作護身法。次誦難勝奮怒王呪。次誦佛毫相菩薩呪。次誦佛眼菩薩呪。次誦摧碎頂王呪。如是呪等持護一切最為勝上。若佛種族呪中作法。佛眼呪上。是五頂輪呪中作法。亦佛眼呪為最為上。若結壇地界及十方界。自護護伴。當用摧碎頂王呪。及一切頂王心呪。
淨身口呪曰。
那莫薩嚩勃馱菩地薩埵南唵　戌殿捺囉輸馱那野莎訶
是佛族呪。若入壇時著淨衣已。呪水三遍嗽口灑灌頭耳肩心。整儀直視發大悲心。整步徐行直入壇內。如是智者恒著新淨㲲布等衣。修斯呪法。常以一切頂王心呪呪一切物。輪王像前輪王像前呪一切物持供獻已。坐茅草上。一心想像諸佛菩薩。誦呪結印啟召發願。諦觀於像。身不動搖目不瞬視結蓮花印啟佛坐印。如是作持。何以故謂得佛座菩薩座故。
次把數珠呪曰。
唵遏部羝　弭惹曳悉地悉馱喝㗚挮莎訶
是佛族呪用菩提子珠每持珠。皆呪三遍速得成向正等菩提三等證法。其一切陀羅尼法。亦如此三成就等法求富貴豐饒用金銀珠。求當成就一切勝事用頗梨珠。所穿珠絛童女合持。各誦本呪呪珠貫繫。
呪數珠呪曰。
娜謨皤伽嚩底　悉睇娑娑婆馱野　娑馱野悉馱梯莎訶
誦以斯呪呪珠貫已。掬珠合掌又呪七遍。是名受持珠法。常坐茅草一心靜默。著芻麻衣持誦課訖作安隱法。若時數畢。當又呪特持室利木。或蜜攞木。或白栴檀木。或楓風香木。橫十二指頭齊劈截。作面作安隱法。作富饒法皆上成就。若棘針木佉陀羅木迦羅弭羅木等。橫十二指頭銛劈臂截。作調伏法亦無上成就。無上等木但得葉作。葉元虫者亦得成就。當以牛糞和諸香水。每日塗灑坐臥處。及灌頂處。所用水時皆淨細濾。內外衣服常淨澣濯。如斯作法若不成就。則加一切頂輪王心呪。遍遍同誦。又不成就復加佛眼呪等。三皆同誦心莫縱懞。是佛眼呪過去諸佛曾已共說。我今復說。為當成就懺五逆者。持此一字頂輪王呪。得大證成。何況性淨具信根者。持不成就。若是呪者無此五頂輪王像對坐持念。如佛說像想像目前。一心瞻仰合掌禮已端加趺坐。
定想心呪曰。
那謨囉怛那怛囉夜耶阿者攞弭莎訶
誦一七遍。結想大印上有無量眾寶。大山下想有大海清水。山上想有無量百千大葉七寶蓮花。花臺大圓廣。博莖復麁廣大。蓮花臺葉上。想有寶帳半滿月等。寶珠鈴磬真珠網縵周匝彌飾。中有釋迦牟尼如來。身具三十二大人相八十妙好。結加趺坐坐師子座。目觀頂王像。如上說像想皆有之。殿上想有七寶傘蓋。以眾寶網四布莊嚴。如是想觀縱廣百尺想成百尺。縱廣一里想成一里。縱一由旬想像一由旬。展轉乃至色究竟天。觀是行相心莫猶豫。隨逐諸境惑觀亂心。
觀想大海呪曰。
唵弭麼路娜地虎吽
誦七遍觀想大海清淨明徹。無有動渴顯現分明。
當海心中觀想寶山。呪曰。
唵阿者攞虎吽
誦七遍已。觀想寶山周圓廣麗。具足眾寶光飾顯現。
次寶山蓮花呪曰。
唵虎迦麼攞莎訶
誦七遍。觀想無量百千大葉七寶蓮花。鬚蘂臺莖光飾顯現。
觀想寶殿呪曰。
那莫薩嚩怛他誐哆南唵薩嚩吐羝薩叵囉伊摩吽伽誐那劍莎訶
誦七遍。觀想寶殿種種莊嚴光飾顯現。
次誦本所持呪啟請佛會。眾眾坐寶殿中想持香雲香花香食香水供獻佛會。則發願言。唯願垂聖眾各以神力住受供養。乃待周畢。
次誦一切頂王心呪一百八遍。結持東西南北四維上下。
已次觀壇大界中。想香水海浴釋迦牟尼真報身佛。又當一時想浴一切佛身。及佛種族菩薩呪神并呪神。想總浴已。又想種種栴旃檀塗香。一時塗飾一切佛身。及佛種族菩薩呪神等。又想種種奇妙繒綺金縷袈裟。頭冠瓔珞及諸衣服。一時披串一切佛身及佛種族菩薩呪神。想啟會坐。次想持獻諸飲食。一時供養一切諸佛及佛種族菩薩神已。行者則此善根想。心口發露誠懺眾罪。迴向菩提請佛轉大法輪。仁者當即諦識觀鼻端想心無惑。右手掐搯珠左手當胸結數珠印誦呪。數課滿已。置以數珠淨潔合處。印呪護持重燒香。想諸花香如法供獻。則誦本呪解壇方界。合掌頂禮依方發遣。如是想法三十旬日。靜斷諸論每日三時。得見證地三摩地門。
五頂王儀法祕密品第六爾時釋迦牟尼世尊。復謂金剛密迹主言。此頂王呪成就法行。諸佛共說。為得利益成就頂王。密迹過去現在一切如來說無差別偈句教行。皆悉空寂幽閑勝處。我略示說。於大名山聖所居處。或仙神窟或空新室宴處獨林泉眾處泉處。以斯等處一心善淨修行是法。諸不善法極淨割除。於善淨法生深入意。是二句法蔓漫延。能生善不善業。是故若食飲食。滋味辛甘酢淡勿欲貪餮耽嗜過飲。若為貪便不能持誦供養燒火。定心不生。是故呪者離斷貪愛。恒於初夜隨力轉讀大大乘方廣佛花嚴經寶雲經餘大乘經。至中夜分。敷淨茅草。周四方結界結印呪。印護持身如師子王。頭南面東右脇枕手疊足而臥。是布瑟置迦念誦時燒火食時臥法。若扇底迦念誦時燒火食時。頭東南方面東北方右脇枕手疊足而臥。若阿毘柘嚕迦念誦時燒火食時。頭西面南右脇枕手側疊足而臥。若睡夢。夢見上菩提樹栴旃檀香樹弭攞樹欝頭末羅樹。名證中品速成就相。若夢見乘白鶴孔雀金翅鳥等。名證上品速成就相。若有夢見上樓閣幢蹈花鬘上。或見手把箜篌。詣入僧眾上塔乘船。名證下品速成就相。若有夢見栴旃荼羅人猪狗馲駝驢死人等。若觸若近。是障不成。如是等相智者應知。若毘那夜迦作諸障惱。持以粳米和烏麻油。日日三時一呪一燒各一千八遍。滿三七日則得夢見。本神現身教告語言。汝去某處酥蘇蜜相和。日夜三時一時一呪一燒各一千八遍三日夜。則得夢見毘那夜迦所有真法。汝去喫食所有真道汝當成辦。若教覺已加念神呪。願當為現大丈夫相。勿為我現天女狀相。亂我心境妄生貪著愚癡等心。又持護身覆復安睡。若持誦時。勿念過去種種嬉謔雜欲漏法。亦勿欲計未來眾事。諸餘法散動亂我心。惟唯一繫想入於呪文一一句理。若心欲生生念於惑觀身膖壞。若心瞋瞋心生慈心觀住。若心癡生十二緣觀。若心數緣顛倒生住。則心觀想呪神在頂。持以花香先前供養。結加趺坐如法念誦。若少不依是法。或則為障礙。毘那夜迦破壞食噉。若有未曾入此輪王大種族壇場阿闍梨教授法者。自持斯法。則便常為毘那夜迦如影逐身。障獻食獻香獻花飯食香水燒火。呪聲不令得到獻本呪神。此頂輪王若成就者。則常不為姥賴馱吒迦。毘那夜迦王。作生障難。況餘一切毘那夜迦。能障難耶。是故智者成就呪法。當以難勝奪怒王呪。或以輪王僕從呪。於持誦時燒火食時將障護其身。
若不依法一一護身。則難成就。常為諸惡天龍藥叉羅剎惡姤仙類茶枳尼鬼畢舍遮鬼餓鬼。處處隨逐伺求障惱破壞虛耗。是呪法中莫以曼陀羅花弭攞花遏迦花等時獻供養。及諸佛頂供養法中。亦勿供養。應以惹底花頭鉢羅花俱物頭花諭底迦花。及餘種類欝勃名花。持此花等常以供養五頂輪王。若有呪者於一二三度。精修此法不證悉地。倍應勤懇精專修習。乃至七度。海河潬上日日三時。印砂佛塔隨力印修。并轉大乘諸餘經典。印是塔數滿三十萬。謂滅先世業十重障業。隨即供養此一一塔。以塗末香諸妙花香。佛前獻供供養。於一一塔坐前。誦呪一百八遍。智者如是精法修持不成就者。謂宿障重。又加日日印一肘塔一千已上。若五逆重罪亦得銷滅成就。況餘宿障。如斯依法精勤修治。但俱誦持呪亦得銷滅。何況印塔。
又法詣住江河岸側。持以蓮花。一呪一擲江河水中。滿十萬箇。則得成向。何況倍加而不成就。若不如是處修行法者。則不未成辦。如斯呪法薄尠斯福人。使便加印塔乃得成就。殖福德人但恒所依法誦持供養。則得成就。如是成者勤誦持呪為根本。是故堅固精進清淨求菩提者。畢定成就。未曾見呪在經自成。要假精進。為於菩提師僧父母及苦眾生。勤功修習合掌頂禮。依法誦呪剪除障罪垢。乃得成就。為大功德。劫初有情質直純善。福德高勝隨作隨成。不等今令我釋迦牟尼如來。出濁得惡世得解脫時。及弟子等證解脫時。相續勤斷猜情疑罔網心。具足精進淨修福事。即得成證若福德上依法修持速獲成就。若福德尠。依法修持久乃成就。是最上呪若證成就。則得高勝無等等故。譬假琉璃寶並蓮花光寶。功力價直陪數不及無諭況疋正。故此斯頂輪王呪力。不思議勇猛殊特行者。應常持鉢乞食。若得飯餅。復淨淨淨濤擇分為三分。一分奉分獻佛神諸天。若食獻已。持施水陸一切有情。一一一分施有外來乞者。若無乞者施及禽獸。一分持以依法自食。若有作求安隱法時。面北坐食。若有作求富饒法時面東坐食。若有作求調伏法時。面南坐食。行者常起慈心。念諸有情受眾苦者。誓當度脫。若大大慈苾芻若鄔波婆索迦持梵行者。若心慈悲獨行持法。則無障礙。是故智者樂欲安隱富饒速成證者。應常定心恭敬合掌禮佛。塔淨治灑地。持以牛糞和黃土泥。塗摩壇地。誦以一切頂王心呪。或誦摧碎頂王呪。呪白芥子淨灰七遍。布散七方結為方界持。以四橛繫以線索。呪之七遍四角圍釘。結方地界安布坐位。種種供獻護身結印。請召供養誦呪燒火。自身驗成。先初供養釋迦牟尼如來。次當供養明頂王。次當次第供養一一頂王。次當供養觀世音菩薩及所種族。次當供養金剛密迹主王菩薩及所種族。次當供養與願頂王及所種族。如是供養一一次第。皆持香花前想供養已。次當供獻世間天神。如斯供獻名三種族供養法則。愚癡嬰人無所曉解。種種謗毀說一切呪者。說諸呪法盡是漫語。智者若遇如是癡人。應自觀諸佛實說亦不虛施。但俱精專至修供養法扇底迦法。布瑟置迦法。阿毘柘嚕迦法。若布瑟置迦法念誦時燒火人食時。面東向一心加趺端坐。呪後每加莎訶句。
若扇底迦法作念誦時燒火食時。面北方定心結加趺坐。亦每呪後加莎訶句。
若阿毘柘嚕迦法。念誦作法燒火食時。面向南瞋怒。左脚踏右脚側上蹲坐。亦每呪後加唬吽等句。
若欲常作扇底迦法。以烏油麻麻油和白芥子。作火食法。若欲常作布瑟置迦法。亦以烏油麻麻油和白粳米。作火食法。若欲拔去佛法中刺。作阿毘柘嚕迦法。以毒藥和檳榔伽里根。作火食法。
作布瑟置迦法。以弭攞木阿輸迦木阿縒那木菩提木薩惹迦木。常然燒火。
扇底迦法。以尼劬陀木頭末羅木阿說他木天門冬草等。常燒火。
阿毘柘嚕迦法。以佉他羅木無樓木苦練木迦囉弭攞木等常燒燈火。
調伏他惡心令善。名阿毘柘嚕迦。
蠲除災障一切寧靜故。名扇底迦。
願得圓滿求者如意故。名布瑟置迦。
如是等法於一切處呪者。善思依法修習。為此教中得最上故。於欲辟除此教法中一切災障故。應作如是。除斯法者更不應作。此所行者慈心一切梵行清淨。莫如外道髮長胛銛。則得清潔若髮長備蟣虱所生。隨生障咎。梳洗多功念誦數少。若胛銛長裹停垢穢。捻香燒香便即則污觸。隨生障咎。日月蝕時作上成就。於一切時處亦持勿觀論。勿譏謗和上闍梨過與非過。若所供養呪師之時。忽見現呪神受天快樂。勿愛受願同。見有國土無出無主交灾亂時持勿住中修法念誦。又勿住於神龍護地。藥叉羅剎常集住地。屍陀林地無佛法地。虎狼住地多蚊虻地。無雨方地多饒風地。多賊住地屠殺住地。沽酒地賣經像地。賣凶具地婬女住地。及眾難地皆勿住中營法念誦。作求諸法悉不成就。念誦法中燒火法大勝。天神喜滿。譬人飽食歡喜充適。是故佛說一切念誦品法中及住眾難地皆勿住中營法念誦作求諸法悉不成就念誦法中燒火法勝天神喜滿譬人飽食歡喜充適是故佛說一切念誦品法法中。此法為最。亦不論似國王下劣如藥叉相女。如佛所說。念誦燒火一切法事。廣功廣成少功少成。亦勿施他酒肉毒藥刀劍弓箭斧槊之具。亦勿讚殺快殺方便殺謨殺。亦不占說他災吉事。亦不施他迷倒癡法。及所恐怖一切有情不安隱法。皆勿應作。遇下不淨步多鬼處。有屍鬼處藥叉羅剎等處。常一出入想為清淨。於念誦處結加趺坐。想諸妙法成香水河。身沒澡浴結浴呪印印呪印身。想為佛菩薩等身。即以塗香遍身塗飾。一至念誦不應動搖。漫視聽察謦聲咳唾嗽。若有破坐動搖謦欬。即重輪倫結浴印印身。持以淨水洗手嗽口。乃復誦念亦得上法中法下法定成就故。
五頂王成就法品第七爾時世尊復為導利諸有情故說大成就頂王法小智有情貪世間之法。心不精專。智者依法修習。定當成向每日請召之時。世間諸神空神星神隨所住神。一心念誦隨喚來住。常當結界護身誦呪作法。若不護身結界結印。則為奪人精氣鬼。奪所呪力六分偷五一。或全偷奪。或為荼枳尼鬼。奪所呪力。若恐偷奪。則誦一切頂王呪難勝王呪。定使却全本是所持呪。於時世尊又觀來世一切呪者。薄德少福樂著嬉戲。不善同伴耽盻女色。於戒缺漏。為謂說教法。則心思惟堅持六念。係計修呪法發菩提心即得成就。密迹離菩提心外即無成辦。何以故以呪威力能成菩提。以菩提心大威力故。其能全呪者速得成就。呪者不食青黑等物。亦不佛床法床僧床。和上闍梨父母等床坐臥。喫食亦不頰食。如毘柰耶儀法。乃至不得語食傳器品食。不得手指揩齒。呪者應知正加趺坐。如法默然食。若念誦時若作法時若請召修法時。應斷一切善不善語如法誦語念。亦勿與他一床坐臥。傳著衣服鞵襪等。其所食器純用赤白銅椀食。若已食訖。則水淨洗。又以土灰裏煨外乾揩。常不作諸嘲調戲論。若喜違犯隨罪俱生。恒候年月日星宿時。依法營造三種法。佛神通月修最第一。成就頂王廣大悉地。白黑二月八日十四日食三白食。如以香花新淨飲食。持獻供養如法念誦倍速成證。
復有像變令教童女香湯澡浴。受八齋戒。持絲造織方應度量。勿刀截斷。於吉時起首畫摸。或以板畫匠人。時時洗浴清潔。著鮮淨衣受八齋戒。當心正中畫釋迦牟尼佛。坐師子座結加趺坐。具眾相好頂放大光。示說法相身有圓光。次佛右邊。畫觀世音菩薩結加趺坐。身黃白色頭戴寶冠冠中化佛面目嗔怒。一手把白拂。一手把數珠。又於眉間竪畫一目。以天衣服種種。莊嚴坐蓮花座。
次佛左邊。畫金剛密迹主菩薩。加結加趺坐身青色相。首戴寶冠面目瞋怒。一手把金剛杵。一手把把手白拂。坐寶蓮花。次座後復畫最勝明王金剛。畫大度底使者。畫可畏金剛畫黃眼明金剛。畫大笑金剛。畫大拳金剛。畫軍茶利金剛。是等金剛各有大力。最勝調伏。皆執器仗坐蓮花座。應以種種衣服瓔珞。皆妙飾莊嚴。次觀世音菩薩後復。畫馬頭觀世音王。畫意樂圓滿王。畫白衣觀世音菩薩母。畫多羅菩薩。畫毘俱尼菩薩。畫吠路者那菩薩等。是菩薩等各各執持本所器仗坐蓮花座。應以眾妙衣服瓔珞皆妙莊嚴。次佛座下左邊。畫難勝大奮怒神。畫大字神。次佛座下右邊。畫佛眼神。畫相好神。是等四神身皆金色坐蓮花座。是變像名如來身最勝輪王大成就像。一切通用皆畫成證。於時世尊謂曼殊室利童子。汝往昔未證地時。誦以是呪供養此像。像放大光光明照此三界。上中眾生意樂歡喜。曼殊室利汝為光照。昇證三三摩地得五神通。是故說像不可思議大三摩地。是如來身故。我以此三摩地力普大三界為諸有情。利益成就神通變化。示頂輪王身如如意寶。
爾時世尊復告曼殊室利童子。汝善能以已大被甲冑善巧方便。安住有情示濟有情無量變化。現於佛身菩薩身緣覺身聲聞身等攝取眾生。說諸勝法覺寤有情。爾時曼殊室利童子。合掌恭敬白言世尊。佛有幾名現頂輪大三摩地流此世界。於時世尊告曼殊室利童子。頂輪王名者。所謂印捺羅名帝釋等。乃至三界六道有情類中。立差別名隨類為主。皆為調伏故隨類立法名差別無量。皆為成熟就眾生故。世間無有一法一名一相法。不是如來之所變立。曼殊室利童子有一類人。知我不生不滅真如實際。實法法界涅槃實智難。無二無相意生儒童。作者受者知者見者。作如是解。童子此娑訶世界眾生。稱我為大離欲如來佛天人師。童子我常於是於此世間。成熟就眾生示如是名。乃有五阿僧祇百千數名。一切聲聞愚癡眾生。雖歎稱我名亦不識我如是異名。童子我為如是成熟就一切有情。亦於諸經中說是異名。童子如是復有一類有情。知我殑伽河沙等世界中無量稱異名。如來說法如如眾生謂去來。如來亦不去來分別出現色相。童子已不去來無作分別。則能出現無量佛事陀羅尼門。爾時世尊復告曼殊室利童子。若有修持是頂王法者。應候吉時白月五日八日十三日十四日十五日。好星宿時。清潔洗浴著新淨衣。若是俗人受八齋戒。依法軌住。修造清淨塗結壇場。布献香花燒設火食。當供養佛觀世音菩薩金剛密迹首菩薩摩訶婆娑攞神。及諸菩薩一切聲聞辟支佛諸天等如斯供養則得一切大威德天大威呪神大明呪。神歡喜觀視。此等諸天雖復日日如法供養。於此法部不應禮拜。何以故五頂王呪力不思議。是故呪者。亦不得往死喪家初產生家。不淨人家旃荼羅家。詣往顧宿受他供養。亦不持殘踐臭宿食供養及自食噉。呪者每三時自誓。歸依佛法大菩薩僧。發菩提心淨治三業。念佛法僧戒施天。常於清旦受八齋戒。不殺盜婬妄語飲酒。脂粉塗身坐臥大床。不過中食。以真如智無作我之一心。虔敬修習則得成辦。
爾時釋迦牟尼世尊。復告金剛密迹主。又有轉輪王像。於出世世間一切呪像。最上無等上故。准前月日日。畫者端肅具持十善。以細白疊方量三肘或復二肘。當中畫釋迦牟尼佛。具足眾相身真金色。示說法相佩通身光。坐白蓮花師子座上。頂上放光。於佛背後。畫七寶山。於佛座下。畫蓮花池。於佛右邊。畫呪者貌。長跪瞻佛手把香爐。密迹。此頂輪王像。一切佛說。謂當呪者得大利益。略說是像若有見者隨喜供養。隨滅眾罪得大功德。為諸天龍歡喜瞻視。當定成就一切勇猛頂王呪力。得無數佛種種歌讚供養功德。是妙變像無量無數一切諸佛常皆讚歎。若有信戀變晝夜精進恭敬供養。則得罪障一時銷滅。身業清淨成就頂。王功德智海。超過一切最勝殊特。為諸天人供養恭敬無量讚歎。當證佛地更無退轉。成此呪者。怒目嗔𠿒一切天龍八部鬼神。皆得惶怖四散馳走。其天帝釋見是人來。分座同坐。其諸大天亦皆分座。三界諸天見是人來。傲𡞟姿不起迎送虔敬。則皆頭破如蘭香枝。若我於億憶俱胝大劫。讚說是呪亦不能盡。成此呪者。是人名證最上悉地。當為住壽三十三天中王命常安住。不被死殃壽如之天身。天身畢已變身如佛。證五神通乘此天界。以無量天前後圍繞。往諸佛剎種種變化導誘眾生。隨諸佛剎現帝釋身。或現金剛身。或現大梵天身。或現伊首羅天身。或現童男童女身。入地獄鬼畜生趣。隨現諸身救脫眾生。或諸山林城或城邑聚落為作房舍。種種衣食供給施濟。常作依怙度脫眾生。具五神通行菩薩行為人中尊。

五佛頂三昧陀羅尼經卷第二


大唐天竺三藏菩提流志奉　詔譯
五頂佛頂王密印品第八八爾時釋迦牟尼佛。告斯會眾。汝善男子等。應當受持我諸如來出現三摩地無量無數大勇猛力。一切如來安住呪身。一切如來真實種族無量無邊未曾有法。無量威德出生流布大印及呪。是中能生一切菩提。能破俱胝一切魔軍。能攝一切諸大菩薩大雄力者。能令一切可畏有情生大慈心。善男子等我今略說一切辦事業大印。爾時金剛密迹主。合掌恭敬白佛言世尊。願垂說示一切如來流布威德大印及呪。為當利益一切有情。以少功勣遂隨即成證。是時世尊告金剛密迹言。汝當諦聽靜思念之。我今為汝分別解釋。
即先輪倫結一切如來心精進印。
以左右手八指。右押左相叉入掌。急合忽握拳。以二大指相並平伸。押右頭指中節上。勿使頭屈。印呪曰。
娜莫薩嚩勃馱菩地薩埵南阿弭囉虎吽淹
若以二大拇指。雙上下來去一切。則名啟召名如來種族印。印呪曰。
唵爾旅職
是二一印呪。名如來最精進心。力能度脫一切地獄餓鬼畜生。亦能助成一切如來功勣業事。攝諸菩薩帝釋梵王伊首羅天焰魔王水天毘沙門天天王。乃至十地大自在菩薩摩訶薩等。
觀世音菩薩種族印呪之二准前心印。唯改左大母指。屈入掌中。握右頭指。右大母指依前定伸。印呪曰。
唵阿嚧力
若以右大母指頭上下來去。則名請召名觀音種族印。
金剛種族印呪之三准前心印。當改左大右母指。如前伸。押其右大母指。屈入掌中。握左屈右頭指頭。左大母指依前定伸。印呪曰。
唵拔折囉姪力力丁一反
若以左大母指頭上下來去。則名請召名金剛種族印。
輪王印呪之四先當合掌。以左右二無名指二小指。右押左相叉入掌中。其二中指直竪伸。各屈第一節頭相拄。其二大母指相並入掌平伸。又以二頭指平屈。押二大指甲胛背上頭相拄。此頂輪王根本大印。乃是過去殑伽沙等一切如來。已皆共說持。未來一切如來當共說持。現在一切如來今共說持。為欲攝諸有情故。令共說持。智者所在處授結此印。一切妬垢惡障礙毘那夜迦悉不親近。密迹此頂輪王根本印。一切諸佛住百千俱胝殑伽沙劫。讚說此印功德神力。亦不能盡。復以種種言辭譬喻。說是大印亦不能盡。若當智者結持此印。誦頂輪王呪。即常不為俱胝百千魔魔族而作惱亂。是人却後百千俱胝大劫不墜墮惡道。何以故是人所得福蘊功德故。我於百千俱胝大劫。說亦不盡。此大頂輪王呪。若當有人以一淨心常誦持者。所得念力慧力智力。於百千俱胝劫。所壽生處常不退失。金剛密迹首。何以故如是大印。有大威德無量力故。印呪曰。
娜謨皤伽嚩底阿跛羅底㰤妬瑟抳沙野唵怛他伽都瑟抳沙阿娜嚩路枳多姥馱斫訖囉靺囉底虎吽入嚩攞入嚩攞馱哿馱哿度那度那弭度那弭度那怛囉縒野摩羅野娑那野㰤那㰤那攞畔惹畔惹暗暗惡惡各各補弄企抳補弄企抳軍挐里𩕳阿播囉爾哆塞怛囉馱哩膩虎𤙖吽
高頂王印呪之五先以左右二無名指二小指。右押左相叉入掌中。次以二中指直竪頭相拄。其二大母指相並伸。押二無名指中節上。又文以二頭指。當中指側中節上。屈頭相拄。印呪曰。
唵入嚩攞捻弭捻瓢伽覩鄔瑟抳沙度那度那虎吽
白傘蓋頂王印呪之六准前高頂王印。唯當改二中指。微屈第一節。平頭相拄。次開二頭指。頭相去半寸。印呪曰。
唵麼麼麼虎𤙖溺
光聚頂印呪之七准前高頂王。唯改二頭指。磔開直竪伸頭。各去中指頭一寸二分許。印呪曰。
唵怛他伽都覩瑟抳沙娜嚩路抧哆姥馱帝孺囉始姤虎𤙖入嚩囉入嚩囉馱哿馱哿弭捺囉弭捺囉儭那頻那虎吽泮莎嚩訶
重一印。准頂輪王印。唯改左右無名指。各直伸竪。其二大指屈。押二小指甲側。其二中指二頭指。並屈頭相拄如半月。
是一法印。亦名頂輪王壇輪。結作法印八也。
次勝頂王印呪之九准前白傘頂印。唯改二頭指於中指第一節下。平屈頭相拄。又印准光聚頂印。改二頭指。二中指上節背上側文。印呪曰。
唵惹喻瑟抳沙入嚩攞入嚩攞畔馱畔馱娜麼娜麼嘟嚕𤙖嘟嚕𤙖嘟嚕𤙖臛㰤曩虎𤙖
准前頂王印同即是轉法輪印之十又以左右二小指。平屈頭相拄。次以二無名指各屈入掌中。其二中指各微後屈。竪頭相拄。其二頭指當中指中節側上頭相拄。其二大指各押二無名指上。開二掌腕相去四寸許。是一法印能轉十二行相法輪滅諸垢障。
如來雹摧煩惱印之十一准頂輪王印。唯改左右二頭指。㧙苾在二中指背後頭相拄。是一印亦名坐印亦名頂輪王壇印。
復告金剛密迹主是五大印。名一切如來頂輪王種族王印大印。一名高頂王印。二名白傘蓋頂王印。三名光聚頂王印。四名轉法輪印。五名雹摧煩惱印。是印等名大頂王印。
如來心印呪之十二准前第一如來心印。唯改二大母指。雙屈入掌中。是一法印名如來心大精進印。呪者若常輪倫結是印。誦頂輪王呪印。一呪一印心上。滿七遍。則能摧滅過去一切根本重罪。常以是印作一切法成就處。加被自身及護呪神身能令神現。印呪曰。
娜莫三曼多勃馱南唵愚娜𡅏尾囉莎訶
是一法呪印呪。功力同前第一印呪。於作法處互用亦得。是呪有大威猛力故。
一切頂王使役之印呪之十三合掌八指屈頭相拄。虛掌內。二大指並直申。先合掌當心大虛掌內。當以左右八指。各平屈頭相拄。其八指頭各相去三分許。是二大指相去三分。平直竪伸。印呪曰。
娜莫三曼多勃馱南唵啅嚕嚕畔馱莎訶
是法呪印。亦能成辦一切事業。自護護他結修諸法無障惱故。
如來錫杖印呪之十四先以右手大母指。橫屈入掌。以頭指中指無名指小指。急握作拳。屈肘掌當前平申。其左手把袈裟角。出頭四寸。亦屈肘當前平申。印呪曰。
娜莫三曼多勃馱南唵度那諮馱囉拏虎𤙖
是法呪若遇諸惡一切有情。則結是印用擁護身。
如來鉢印呪之十五先以右手當心仰掌。次以左手覆合右手掌上。其左小指頭。與右大指頭相拄。其右大指頭。與左小指頭相拄。印呪呪曰。
娜莫三曼多勃馱南唵路迦播羅地瑟耻多馱囉野馱囉野摩訶那皤嚩勃馱播怛囉莎訶
是法印呪。具大精進。常為一切如來神力而加護之。當結是印并誦此呪。一一遍終稱憶地獄餓鬼有情滿百八遍。則得地獄一切餓鬼飽食諸食。若曠野行亦結此印并誦是呪。則得曠野一切鬼神不相嬈故。
如來相好印呪之十六先以左右二中指二無名指二小指。右左押左右相叉入掌。各搏掌。直申其二頭指。側相拄。是二大指各搏頭指側上。以印到垂仰掌置於額上。二頭指頭正當眉間。印呪曰。
娜莫薩嚩怛他加伽底瓢阿囉褐弊三藐三勃睇弊醯醯畔馱畔馱底瑟侘底瑟侘馱囉野馱囉野儞𡃝馱儞𡃝度拏麼抳莎訶
是法呪印名大丈夫相好。若有人能輪倫結此印。則速成就一切悉地具大威德。若以印印頂。即名名好如來頂印。若以印印鼻。即名如來鼻印。頂鼻印呪曰。
娜莫三曼多勃馱南唵縊哩抳虎𤙖泮莎訶
是如來頂鼻印。常結護身當向百千俱胝大劫。不患鼻頂等病。
次如來眼印呪之十七先以二手合掌。以二大指雙屈入掌。次以二頭指各屈頭第一節。押二中指側中節上。其二頭指頭相去一寸。是如來眼印。於頂輪王壇清淨輪倫結。能作大益滅諸重罪。成進頂王呪者悉地。若已過世百千俱胝劫所修功德。以印威力盡悉攝來積集功德蘊。印呪曰。
娜莫薩嚩怛他伽底瓢阿囉褐弊三藐三勃睇弊唵嚕嚕塞普嚕入嚩攞底瑟侘悉馱路者泥薩嚩喇他娑馱寧莎嚩訶
金剛密迹主。此如來眼大明王呪。是十俱胝佛同共宣說。我於往昔為菩提時。於是十俱胝佛前受授得斯呪。若當呪者以一精心誦持是呪。則得一切菩薩呪神悉現在前。一切金剛種族呪法亦皆成就。是故密迹。持五頂王呪者。應先每誦斯呪七遍或三七遍。是大明王呪。如來今為一切有情得大安樂故說。呪者若遇暴惡性人。呪手摩面默誦斯呪。對共論說義理。得彼熙喜。亦能摧伏一切魑魅魍魎惡鬼神等。密迹主若人持頂輪王呪。一所祈法二所祈法不成證者。則以加此斯大明呪王。齊等雙誦滿二十萬遍。決定成就頂輪王呪最上悉地若未經是一二作法。而雙誦者。則加損殃持呪者身。
次如來眉間印呪之十八准如來眼印。唯改二頭指。各當中指背上節。頭離中指節一分許。印呪曰。
娜莫三曼多勃馱南紇虎吽
此如來眉間毫相印呪。是一切如來已所宣說。我今亦說。輪倫此印時。大自在天俱摩羅大天俟呬野天等皆不嬈惱。何況諸小魑魅鬼神。而能惱耶。
次如來口印呪之十九准如來心印。唯改二大母指。並胛申。等屈頭節。去右頭指側二麥顆間。以印置於面門。是二大指背頭節。正當脣肩間。印呪曰。
娜莫三曼多勃馱南抧抧虎𤙖
是一印呪有有有大焰炬。能速助辦一切事業。呪者若常輪倫結斯印當口間著誦此。口呪二三七遍。復誦頂輪王呪者。以印呪力。三界人天見聞語論。悉皆敬愛。是故此人應常和雅真軟法語。是人當於於當百千俱胝劫不患口疾。是大自在天毘瑟努怒天。及諸天龍八部鬼神。聞此人語悉皆敬伏。況呪餘諸小魑魅鬼神。
難勝奮怒王印呪之二十當以右膝著地。左脚屈膝蹈地。作欲起向前身勢仰面努怒目。邪視左邊。當以右臂及手指等。右邊向後。側臂邪緊急。努怒臂似向地勢。其五指散磔開。手掌似覆似側。次以左臂左邊向後。擡擣緊急努怒屈臂手向上。其五指似散。竪努磔開。掌面向前。結是印時。發大怒聲。稱虎吽字三七聲者。隨所障罪則皆破滅。欲界魔王及魔軍將悉皆摧碎。我昔初詣熙連禪河沐浴身已趣此菩提樹下。坐金剛座。是時當有無量百千俱胝魔眾。各持種種惡穢怒相。嬈惱我時。難勝奮怒忽於我前。從地踊出示女狀相。瞋結斯印摧諸魔眾。種種怖相一時散滅。無能惱者。當是夜中欲明曉我時。即證通無上正智。觀見世間一切沙門婆羅門無有證者。摧魔印呪曰。
娜莫三曼多勃馱南唵虎魯虎魯戰拏里摩魔蹬倪莎訶
金剛密迹。此難勝奮怒王呪。是我所說。若當呪者遇大惡怖鬼等處。欲護身結界造告修法者。則勤精進持。結此印誦以斯呪。趣修此法則無障惱。速成就故。
次如來槊印呪之二十一端身結加趺坐。以左右臂手仰掌。橫屈申正當臍下。其四指相著直申。是大母指微屈直申。摶著頭指根側。次以右手大母指與頭指頭相捻。其中指無名指小指相著。並申微少似屈。是大母指頭指頭與右手小指頭相拄。是一法印。智者常輪倫持結者。現於此生於當壽生。永不退失信進慧力如來行力。得諸如來而加護念。印呪曰。
娜莫三曼多勃馱南唵弭惹曳摩訶鑠底沒馱虎𤙖泮吒弭惹以儞作泮吒忙伽犁梨泮吒莎訶
是一法呪。每日三時誦以三七遍。速於三界得無障礙。勝成就故。
次如來臍印呪之二十二准如來槊印。唯改右手大母指頭指頭。去離左小指頭。一麥顆間。是一法印亦名諸佛大力雄印。智者若常憶持輪倫結并誦臍呪。則得銷除一日二日虐病。痿黃之病腸頭痛病及諸等病。又得一切災障自然殄滅。當壽福命安隱豐樂。印呪曰。
娜莫三曼多勃馱南唵　紙置紙置莎訶
是一法呪印呪。能現如來種種色類不可思議神通變化。誘引有情。
次如來甲印呪之二十三當以右手大母指。橫屈掌中。以頭指中指無名指小指。急握大指作拳。
是一法印名諸一切頂王心印。智者若常以印印頂項左右肩膊及。印心心心上得大威力。呪者精勤持修於法。若無斯印則無莊飾。如形裸陋。如國無主如屋無人。如食無鹽如池枯涸。如地空無叢林花草。如事火外道婆羅門。無法可呪依。如王乘車無控御者。呪者如是雖復精勤。若無甲印則為魔嬈無所成効。印呪曰。
娜莫三曼多勃馱南　唵部入縛攞虎𤙖
是一法呪名如來金剛句三摩地。常用護身如王被甲嚴加器杖。則不怖畏惡賊兵眾。如此呪者亦復如是。每日三時量力量法如法勤修是甲印。則速成就無所怖故。
次如來髮髻印呪之二十四准前甲印唯改申中指直竪。以印安頂直聳竪印。呪曰。
娜莫三曼多勃馱南阿啒𠷈
是一一法印呪名如來髮三摩地門。力能成作一切事業。
次如來耳印呪之二十五准前甲印。唯改申頭指直竪。以印竪安耳門。與上耳輪齊印呪曰。
娜莫三曼多勃馱南斛迦
是一一法印呪名如來耳三摩地門。常結印呪耳。速當除滅一切耳病證天耳通。
次如來牙印呪之二十六先以左手頭指中指無名指小指。急屈把拳莫使露胛。又以大母指直申。押頭指正側上。其大母指面向上第一文。與頭指外背齊。以印置左牙頷牙欲。右亦如是。印呪曰。
娜莫三曼多勃馱南唵怛他伽多能瑟䋾侈𡅏虎𤙖泮莎訶
是一印呪名如來牙印三摩地門。有大威力。誦以斯此呪結印印牙。於則當來世得佛齒牙。
如來受授記印呪之二十七以右臂當胸直平申。其頭指中指無名指小指急把拳。其大母指竪屈。頭去頭指側二分間。是一法呪過去一切如來。未來一切如來。現在一切如來。皆以此印而受授記別。是故智者常結是印。與諸有情受授菩薩記。印呪曰。
娜莫三曼多勃馱南唵虎𤙖特
是一印呪。能成一切如來事業。以印呪力。生生常得念力進力戒定固力福勝蘊力。不為一切諸惡鬼神而嬈惱故。
次如來髆印呪之二十八准前甲印。唯改臂直申向上。印呪曰。
娜莫三曼多勃馱南畔惹阿泗泮吒莎訶
是一印呪名如來髆印三摩地門。具大神力勇猛殊特成眾法生故。
次如來嬭印呪之二十九准前甲印。唯改屈臂以印拳面。印當心上。印呪曰。
娜莫三曼多勃馱南𠷕伽囇撲
是一印呪名如來嬭印三摩地門。
次如來幢印呪之三十先以右手大母指。橫押中指無名指小指胛上。以頭指直申磔竪。申臂直上。印呪曰。
娜莫三曼多勃馱南割䋾偧
是一印呪名如來幢印三摩地門。
次如來臥具印呪之三十一准前幢印。翻印手頭指當胸下指。印呪曰。
娜莫三曼多勃馱南阿骨錄
是一印呪名如來臥具印三摩地門。
次如來乘印呪之三十二准前幢印。改屈臂手當心前側臂平手申。印呪曰。
娜莫三曼多勃馱喃南虎𤙖迦浮唵
是一印呪名如來乘印三摩地門。
次如來頭印呪之三十三准前幢印。改以印手捻頭頂上。印呪曰。
娜莫三曼多勃陀南唵慕馱𩕳莎訶
是一印呪名如來頭印三摩地門。
次如來肋印呪之三十四以右手無名指小指雙屈頭。拄大母指面。其頭指中指並著直竪申。印呪曰。
娜莫三曼多勃馱南唵虎𤙖朅
是一印呪名如來肋印三摩地門。
次如來見印呪之三十五以右手中指屈頭。與大母指頭相拄。其頭指無名指小指。相並直上竪申。印呪曰。
娜莫三曼多勃馱南唵跛囉悉地迦履莎訶
是一印呪。名如來見諸法性三摩地門。
次如來光焰印呪之三十六准前見印。唯改頭指無名指小指。向掌散開微屈如月初生。印呪曰。
娜莫三曼多勃馱南唵入嚩泥莎訶
是一印呪名如來光顯諸法故。
次如來光照印呪之三十七以右手大母指。竪申搏著頭指側。以頭指直竪。申其中小指。各申向掌。屈如月初生。又以無名指向掌。屈如鉤形。印呪曰。
娜莫三曼多勃馱南唵虎𤙖麼麼泮莎訶
是一印呪名如來照諸三摩地門。圓滿現故。
次如來脣印呪之三十八准前光照印。唯改中指。少許指堅申麥顆間。印呪曰。
娜莫三曼多勃馱南阿阿嚩嚩憾
是一印呪名如來脣三摩地。持者當得滅諸罪故。
次如來舌印呪之三十九以右手頭指中指無名指小指。並相博著當心。仰掌平申。其大母指橫摸掌中。印呪曰。
唵娜囉儞惹虎𤙖泮莎訶
是一印呪名如來舌三摩地。持者當得如來舌相福圓滿故。
次如來三摩地印呪之四十以左手五指相並。當臍下二麥顆地。側橫仰掌平申。次以右手四指相並。亦側橫仰掌平申。以手背押左手掌上。其右左大母指橫屈掌中。印呪曰。
唵阿底捨耶尾訖囉迷莎訶
是一印呪名如來臍三摩地故。
次如來金剛光焰印呪之四十一准前三摩地。改當心上。印呪曰。
虎𤙖入嚩攞跋日囉緊㗧閵㗧閵
密迹主此金剛光焰印呪。亦名過去未來現在一切如來。金剛光焰心三摩地大明呪王。一切證地大菩薩等。及諸天龍八部鬼神大威德者。皆無能越況餘下者魑魅鬼神。
次如來小腹印呪之四十二以右手臍下一寸。橫申仰掌五指相並。次申左手五指。相並背押右手掌上。其二手側著肚。印呪曰。
唵怛䋾怛䋾塞塞普䋾普䋾蜜㮈囉跛寧跛囉未末娜寧瞋娜寧頻娜寧虎𤙖泮莎訶
是一印呪功能准前。
次如來脊印呪之四十三以右手大母指。押頭指無名指小指甲胛等。勿使甲胛露。次以中指橫押大母指上。印呪曰。
縊迦履那迦乾馱質都嚧娜囉麼抳㮈囉莎訶
是一印呪功能准前。
次如來髀印呪之四十四准前脊印。又改押中指頭甲胛申出頭指頭押胛大母指甲胛上。印呪曰。
唵都他者莎訶
是一法印功能准前。
次如來大慈印呪之四十五准前脊印。又改押頭指頭胛。出無名指頭。押大指胛上。我為一切垢重有情。說示慈印令生慈心。我子我昔坐於菩提樹下。以大慈心持結此印。得諸魔軍而自散伏。結此印者。應以一切佛力法力阿羅漢力慈念心力。持結此印則得一切極重罪垢速皆銷滅。呪曰。
怛地他君律倪𩕳盎矩履麼者鉢喇拏捨嚩落乞灑落乞灑麼吽俱磨哩失哩耶摩里儞莎訶
是一印呪名一切如來大慈印呪。若有呪者。常起慈心持此呪印。則當不為一切毘那夜野迦。虎狼怨賊鬪諍災難橫干不嬈惱。以印呪力速證慈心三摩地故。
次如來無垢印呪之四十六准前慈印。又改無名指頭。於大指下押却。次以小指頭押大指上。印呪曰。
娜莫三曼多勃馱南虎吽暮喇達泥虎魯虎吽泮莎訶
是一印呪。智者常誦呪作飲食。乃服持喫能滅眾罪。又常不為毘那夜迦食中惱害。
次如來甘露印呪之四十七又以右手大母指。橫押頭指中指無名指小指等。印呪曰。
娜莫三曼多勃馱南唵印倪𩕳部哆𩕳莎訶
是印呪能令持者證甘露法大解脫門。
次如來大師子吼印呪之四十八先合掌當心。左右二手大母指。各屈掌中。又各以二頭指二中指二無名指二小指。屈握大母指作拳。其左右頭指中指無名指小指等。各背相合著。是八指頭勿著於掌。印呪曰。
娜莫三曼多勃馱南唵劫比攞熱勢置攞唬泮莎訶
是一印呪名大師子吼成就金剛頂輪王教。能廣示現不可思議一切未曾有越起意事故。
次如來相字印呪之四十九又以左右二手八指。各伸磔開。右押左相叉相押中節。其八指頭各直竪伸伸勿著岐間。其二大母指亦各邪磔竪。申頭相去寸半。以印當胸三寸間地著。印呪曰。
娜莫三曼多勃馱南示
是一印呪名如來大丈夫相印三摩地門。
次如來洛訖瑟弭吉祥印呪之五十以左右手腕合相著。其十指磔開直竪。微屈伸頭。各相去一寸半間如開蓮華。印呪曰。
娜莫三曼多勃馱南唵素沒囉歌弭羅訖澁弭莎訶
是一印呪名如來吉祥印三摩地。能令持者得大財寶眾人敬讚。
次如來般若波羅蜜印呪之五十一以二手合拳虛於掌內。如未來開蓮華朵埵。印呪曰。
唵戍嚕底塞蜜㗚底弭惹曳莎訶
金剛密迹主此一印呪。名如來般若波羅蜜印三摩地門。所有三世一切如來諸大菩薩獨覺聲聞等。皆從此之般若波羅蜜印呪三摩地門生。成證阿耨多羅三藐三菩提地。是知此印呪有大威德。名主於三世一切如來諸大菩薩一切金剛獨覺聲聞母故。
次如來大悲印呪之五十二准前般若印。唯改屈二大母指入掌中。印呪曰。
唵怛楞倪𩕳虎吽泮莎訶
是一印呪名如來大悲印三摩地門。
次如來膝印呪之五十三以二手合掌。各以小指右押左屈入掌中。印呪曰。
唵娜暴吉𩕳跛囉儞儞躎跛多也莎訶
是一印呪名如來膝印三摩地門。
次如來脚踝印呪之五十四以二手合掌。各以無名指右押左屈入掌中。印呪曰。
阿多㘑多㘑嗢多㘑跋佐囉暮乞使抳莎訶
是一印呪名如來脚踝三摩地門。
次如來脚印呪之五十五以二手合掌。各以中指右押左屈入掌中。印呪曰。
唵拔佐囉商矩羅部使羝娜囉入嚩攞虎𤙖莎訶
爾時世尊誥金剛密迹。此等印呪從一切如來大丈夫相莊嚴身分支節所生。汝善男子如來有無量俱胝百千印。是一一印各有無量僕從印故。當後世時少福有情成此呪王。我今但為當後世時。成此呪者得大利益。略說斯呪。密迹汝當讚誦依法受持。如此印呪為當來世一切有情分別解釋。頂王印呪功勣力故。若有善男子善女人。樂成此大頂王者。應常清潔恒誦此呪恒結此印。是是是人則得無量百千稱歎功德。銷滅一切黑闇垢障。為諸如來大菩薩等歡喜憐慜。於所生處得宿命智。身心相智皆得圓滿。無諸夭病疾。能與一切有情作大光明。能於惡界度脫有情。得大辯智具大精進。光明威德眷屬圓滿。洞解世間一切善巧。亦能治救一切有情煩繞癡病。常得十方一切如來加被護念。護獲菩薩身。若當有人日日常持此等印呪。稱己之名。則當不為一切毘耶夜迦逼迫嬈惱。一切罪障自然殄滅。於現身成此頂輪王者。則當來世速得證佛無上正等菩提三摩地故。金剛密迹此等印呪。皆是一切如來種族真實印呪故。我今釋迦牟尼如來。為令成就頂輪王者。說示印呪故。

五佛頂三昧陀羅尼經卷第三


大唐天竺三藏菩提流志奉　詔譯
五頂佛頂王修證悉地品第九九爾時釋迦牟尼世尊。於是之時為未來世一切有情。復觀大眾。謂金剛密迹首言。於當來世。多有下劣精進頑愚有情。心耽渾垢下行下見。不能成就無上大法。若有淨信純直真有情。愛樂呪法發菩提心。行常直真正具精進者。密迹我為此人。略說此頂輪王無量殊勝功德威力。是諸如來大菩薩等所讚導處。亦是無量佛三摩地門所出生處。能令超過一切魔界。示大如來色身。摧破一切惡天龍藥叉羅剎諸惡法。心伏恭敬。所有諸佛菩薩金剛諸天呪法。悉攝此中。我於無量百千俱胝劫。讚說此呪亦不能盡。是頂王呪。過去一切如來為彼有情已教說。示我亦曾於過去無量百千佛所。親聽受得此頂王法。是今得為釋眾中尊。亦為今當說是呪法。金剛密迹若有人。精持憶念此頂王呪。則除無量八難怖畏。破諸魔軍滅諸重罪。前所說像隨畫一像。以白檀香泥摩飾壇場。日日三時依法澡浴著新淨衣。三時供養。三時誦呪。輪倫結印等誦頂王呪。滿二百萬。乃候三月白月一日。採持惹底延花。當畫像上繫為傘蓋。正於像前莊嚴三肘壇。摩以白檀香泥塗摩壇面。乃復持以種種塗香末香燒香蘇燈香水飲食花等。壇上布列如法獻供。舉月一日誦頂王呪佛眼呪。三時各誦一千八遍至十五日。繞壇四面加然蘇燈一千八盞。結金剛座調迢調迢誦呪。至後夜忽於空中聞雷震聲。像現三相。一花蓋動。二畫像上放大光明。三像自動。覩斯相已。心所願求皆得圓滿。若依法精勤誦滿一俱胝數。名下承事供養於佛。若常依法誦二俱胝。名中承事供養佛。滿三俱胝。名上承事供養於佛。證大自在菩薩地住住地。作法無礙力。能調伏一切天龍八部鬼神。若施樂調伏天龍神者。誦之四遍則各敬伏隨呪者意若欲證大菩薩地。當詣誦海沙波潬上或江河岸沙潬上。誦呪印塔。塔長一肘一呪印一塔。隨一一塔前置花香水燒香。誦呪滿七俱胝。於最後塔放大光明入呪者身。於斯之時三千大千一切釋梵天。他化自在天樂變化天廣果天淨居天。色究竟天及諸天等并種族天。各住於空雨眾香花種種歌讚。及諸龍神藥叉羅剎一切鬼神。亦皆會湊散花供養而讚歎之。所有寒氷地獄有情皆得溫適。所有猛火地獄有情皆得涼適。是時呪者得大威德。身證神通為天中天。身金色相如盛年者。證大智慧於空自在。以諸天等前後圍繞。騰空自在。其所同伴見作法者。皆得隨從後為天仙王。以無量百千呪仙前後圍繞。詣諸佛剎隨心皆至。或處天帝釋宮分座同坐。身貌威光精進智慧。一切天人無有疋者。及證菩薩方便善巧。甚深智慧調伏有情。復增壽命無量數劫。見諸如來出現成道。是時如來重誼說伽他。
彼不思議天人敬斷諸貪垢邪見輪
身及智慧大精進當獲神通利有情
成就輪王證佛地得壽天中法勝尊
金剛密迹此成就法。昔寶髻佛為凡夫時。修持是頂輪王。此成就法金剛幢佛光明自在王佛。如是無量佛等一一修持。此成就法復有觀世音菩薩不動處菩薩。曼殊室利菩薩普賢菩薩。如是無量大菩薩等。皆凡夫時修持此法獲得菩提。密迹如汝往昔因地。遇過去金剛幢如來法欲滅滅時。憐愍有情難作。能作修成佛眼大明呪故。若當來世者亦復如汝。堅固情精進發菩提心。憐慜有情修此頂王。則得成就。復別修法。應常對觀頂輪王像前。誦滿百萬遍。乃於白月十五日。加浴清淨著鮮淨衣。一日一夜不食不語。持以白芥子和水。呪一千八遍像前散灑。周遍八方結為壇界。以諸飲食香水花香布置供養。壇上四面懸諸幡蓋。持好雄黃置一蓮葉上置壇中心。面東趺坐呪是雄黃令現三相。若得煖相即能調伏一切有情。若得煙相即證安怛陀那大仙若得光相持以塗身。證如盛年身金色相。以諸呪仙前後圍繞。壽命一劫為呪仙中大轉輪王。成就牛黃法亦如是。又法伺候佛神通月。舉白月一日。一出一浴著新淨衣。三時供養三時懺悔。發願誦呪啟請諸佛轉大法輪。時則誦頂王一千八遍。如是作法至十五日。加復精潔一日一夜不食不語。持以新淨僧伽梨衣。或以錫杖故或以鉢盂。呪一千八遍置於壇內。復後以種種飲食花香布設供養。周勤結界擁護於身。面東趺坐調調誦呪。呪僧伽梨衣令現火焰。呪者覩已披著身上。即證呪仙騰往佛剎。能現眾身壽命一劫。
又法佛神通月。詣河岸砂潬處。印一肘佛塔滿十萬數。至十四日如法護身。復於像前廣設供養。坐茅草席右手持一新淨之劍。誦頂王呪。乃令空中出眾語讚。其頂王像上放大光照呪者身。於其空中無量天樂不鼓自鳴。時阿修羅女及諸呪仙呪仙種族。亦皆集會無量讚歎。是時呪者即證身通為呪仙王。著諸天服騰往自在。遊戲佛土壽命大劫。又法詣山高勝頂上。嚴飾壇界置像。面東結印護身。持以諸藥種種果子。喫為齋食勿飲食。誦頂王呪三七遍。乃當持以屍陀林。鐵鑄為輪輻相具足。其作輪匠六根端正。教鑄冶已將一善伴詣阿修羅窟。於窟門前懸像結壇。以佉陀羅木肘截然火。燒設火食。以白芥子無樓木葉黑芥子油。如法相和。坐茅草席。右手把輪一呪一燒滿十萬遍。則破修羅門鎖鑰。二十萬遍時修羅宮殿則大火然。三十萬遍則修羅童女而自出現恭敬。白言大士今何作為。願入宮殿。隨所徒伴亦皆隨入。任所使為。呪者入時勿將伴去。何以故恐損害故。若入去時左手把輪。誦呪直五入宮殿中。為修羅尊等。修羅宮殿一切財寶悉屬呪者。窟及中一切修羅大仙修羅童女皆僕從。若於世間遊行住者。身亦得證。現身壽命一大劫。
五頂佛頂王普通成就法護摩品第十爾時釋迦牟尼如來。於是之時入于一切密法光中佛不思議界神變三摩地王。其殑伽沙一切諸佛。同是之時亦入一切密法光中不思議界神變三摩地王。是時金剛密迹。從座而起合掌恭敬。遶佛七匝却住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密迹王。汝當諦聽一切佛說五頂輪王異呪同法。能示現妙大不思議不廣略法。若有成證如諸佛說。密迹一切頂王通用呪品。我今先說一切頂王最勝三摩地同請喚身呪曰。
娜麼皤伽伐底隖瑟膩沙耶翳呬曳呬簿伽畔達摩囉𨴣鉢囉底縒麼麼喝㗚割儉健馱補澁波度跛末廩隣者慢遮避囉乞使娜跛羅底歌多末攞播囉訖囉摩野莎訶
是諸法持以白花呪三遍。請召一切諸佛頂王菩薩種族壇中會坐。
一切供養呪曰。
娜麼皤伽伐底隖瑟膩沙耶縊麼𤙖健談補澁跛𤙖度跛𤙖嚩𠿳儞跛𤙖者跛娜跛囉底
車駕囉車駕囉薩婆步地瑟恥帝達摩囉闍波囉底㰤跢耶莎訶
是一法若供養時。持以塗香花水燒香及諸飲食皆呪三遍。
請火天呪曰。
娜麼皤伽嚩底隖瑟膩沙耶翳呬曳呬帝孺摩理禰阿䞘娜曳莎訶
是一法燒火食時。誦以三遍先請火天燒食供養。後乃燒食供養諸佛菩薩及諸擁護大士。
發遣火天呪曰。
娜麼皤伽嚩底烏瑟膩沙耶
是一法一切獻火食都已周畢。誦三七遍發遣火天。
一切頂王心呪曰。
娜麼皤伽縛底烏瑟膩沙耶唵拄嚕𤙖畔馱莎訶
是一法自護護他營一切法悉皆清淨。
大摧碎頂王呪曰。
娜麼皤伽嚩底烏瑟膩沙耶唵微抧囉拏度曩度曩杜
是一法若為毘那夜迦嬈惱障者。常以是呪灌頂護身結界結壇一切通用。若作頂王大結壇者。淨屋舍時。亦以此呪呪火食灰白芥子等一百八遍。相和散於屋舍內外四面。或以一切頂王心呪。呪以水灰等持散灑之。或以所誦持身呪心呪亦得。又誦摧碎頂王呪。呪佉陀法地羅木橛四枚一百八遍。釘之四方結為壇界。
摧惡鬼神呪曰。
娜麼皤伽嚩底隖瑟膩沙耶薩嚩米未䞘娜苾瑟途梵縒迦耶咄露䋾耶莎訶
是一法能摧一切眾惡鬼神。及呪同伴蓋結護身。四方住立施為大法。
大難勝頂王呪曰。
娜麼皤伽嚩底隖瑟膩沙耶薩嚩怛囉阿跛囉爾多耶唵捨麼野捨麼野扇底難底達麼囉闍磨使底摩訶苾地薩皤喇陊娑馱𩕳莎訶
是一法呪以新淨瓶滿盛香水。呪百八遍灌頂浴身。能除遺一切罪垢災厄。毘那夜迦等。晝夜擁護能除惡夢。
爾時釋迦牟尼世尊告密迹言。是五頂王復有少法但𢠫誦持結如來頂印。印於頂上呪印三遍。則成擁護。或火食灰或白芥子。呪之七遍帶佩髻身亦成擁護。若為災厄魍魎之疾。令白線索一呪一結。帶佩身頸則得除滅。若樂於屍陀林作諸法者。結印誦呪一百八遍。則護蓋身任住所作法。若扇底迦法。呪酥蘇火燒則應法成。若取伏藏以淨練酥蘇。一呪一燒一千八遍取無障礙。或以白芥子一呪一燒一千八遍亦得無障。又法於月蝕時。摩壇燒香。銀器盛乳置壇中心。專心知呪乳特持勿觀月。月欲如故即持服之。能除一切身中厄難。
又法諸誦山頂住。常食粳米乳飲。面東趺坐誦呪滿三洛叉已。則三日三夜不食不語。以菩提木肘截然火。持以油麻酪酥蘇蜜等相和。於三日三夜一呪一燒。勿使間斷滿三日三夜。欲明之時。則得富貴財寶自然。
又法以白芥子和油。每日三時一呪一燒一千八遍。滿七日已。則得他人而自敬伏。若燒白花降伏婆羅門。若燒黃花伏剎利。若燒黑花敬伏田舍人。若欲遣伏邪見惡人者。以稻穀糠苦練木葉毒藥等相和。一呪一燒即則得遣伏若罰惡人以黑芥子。一呪一燒則得摧伏。
若欲遣伏作病鬼者。結印誦呪。每呪後加誦泮字。
若人著毒虫毒藥悶惱疼痛者。呪後加誦若𩕳二字七遍。又加莫摩摩三字七遍。又加枲字七遍。又加䋾目二字七遍。皆默音誦之攝禁於毒。
若欲富饒者。以諸乳木肘截然火。持諸果子酥蘇蜜相和。一呪一燒則如所願。
又法以白油麻和酥蘇蜜。一呪一燒亦得如願。
又法以古嘍草寸截和酥。一呪一燒滿一洛叉。則轉正業命更得增壽。又法以酥蘇一呪一燒得大威德。
又酥蘇乳相和。一呪一燒得大安隱。
又法酥蘇酪相和。一呪一燒大得財食。
如是火食者。每日三時時別一千八遍。各滿七日則得成就。密迹又有頂王大法藥樂成就者。於舍利處或山頂。燒香供養面東趺坐。結印誦呪滿三洛叉。乃炒燒稻穀花和酥蘇蜜。像前趺坐每日三時三指攥持。一呪一燒一千八遍滿一洛叉。又詣大山松柏林處。三日三夜不食不語。面東趺坐誦頂輪王呪。滿一洛叉已結袈裟角。若是俗人梳䟽髮呪結。得安怛陀那。世間遊行不為人得見。
又法諸山頂住。常食大麥乳糜。常面於日結加趺坐誦洛叉遍。亦得證安怛陀那。
又法以左手為拳。呪滿洛叉證如上法。
又法若月蝕時。塗隨心壇。以赤銅器盛赤黃牛酥蘇置於壇內。持赤銅筯調攪酥蘇。呪酥蘇莫絕令現三相。一沸沫相。呪者服之得大文持。二現煙相。服者得大安怛陀那。三現光相。服者得證神身通。成就雄黃法亦如是。
又法於舍利處。山頂處蘭若處。深山谷處河泉處。所作輪法劍法杵杖鹿皮等法。皆各先呪一千八遍。然乃依法誦呪。如是成三悉地法三昧耶。故金剛密迹主汝又諦聽五頂王同成就法。是諸佛說。以少功力則得成就若作法時聞見是訖哩迦羅縒虫聲迦迦鳥好鳥等。入之作法則得成就。每誦呪遍常聯聽歸命。一一誦持迴施有情。最上勝證大果福故。若有愚智人尠福有情。三千日中誦持斯法。無量艱苦乃得成就。是故此法若修持者。精信進一心淨持一行。沐浴清淨不營雜法。唯持此法應為佛果濟救眾生。則得福果最上證地。常夢見諸天大威德者。即得成就。密迹此法如是。若有人能依方法教。發菩提心讀誦受持聽聞思修。則獲勝福成就一切。何以故是法以於聞智等三智證成。是故此法我已廣略。為當來有情說是法故。
復告密迹於當來世時多有有情。下劣精進下劣修學。我慢邪慢嗔癡具縛。慳貪嫉妬諂曲邪命。儀服徐行外永示賢相。不規法律無羞愧𧹞。魔鬼嬈心。唯說斷見。空無所有。如斯有情意思業思。晝夜如是雖多功苦。受持諸呪永無證効。我今為斯魔業有情破黑業故。說往諸佛難勝奮怒王呪。為令利益此之有情得最證故。有能精心每日三時受持誦者。則破滅一切障難魔魅魔障業。於時金剛密迹。歡喜踊躍禮佛雙足。曲躬前立白世尊曰。
救世大覺尊智者所恭敬
我今樂願聞難勝奮迅怒王
爾時世尊即說呪曰。
娜母囉怛娜怛囉夜也娜麼薩婆波勃陀冒地婆波覩味蜜也怛地儞也他㘉唧那㘉唧那㘉唧那嚩㘑怛他㜸多索訶佐低薩婆勃陀儞尾駛低阿帽伽阿波囉底呵帝阿波囉㘉帝微囉劑微㜸多皤耶夷微磨𠼐儞捺囉娑婆囉皤嚩底曳味𡅏娜以羝怒囉地㜸迷薩底曳儞囉固𠼝磨囉嚩攞微那捨苨賒抧耶母泥曳娑羝啫薩嚩𠼐娜味利曳拏𡀩莎迦叉𡀩迦叉麼吽薩波婆囄襪斕嚩哆薩嚩迦楞囉酇祖嚧那伽底曳娑儞尾𠽆聿徒徙孕賀弭也伽囉薩離悉哩跛泥嚩薩埵婆那伽藥迦叉大邏迦叉娑弭底禮必舍遮步多那婆娑婆磨囉布多娜迦吒布多那箇枯㗚都徙多囉迦沫多攞訖里底也迦㗚磨拏滿底囉庾伽祖㗚拏庾加多抧底庾烏祖賀囉薩婆皤耶努拏師波地囉嘸波薩𠏋跛耶細鼻曜娜母窣都婆伽伐底也烏馱攞覓經儗囄儗囄囉怛那古囉娑摩失哩羝弭哩弭哩阿迦舍馱覩陀啫𡅏企哩企哩薩婆怛他㜸多利耶失囉伐迦㘄伽囉步多羝苨微物儞夜利耶末囉呵磨怛他㜸多怛他㜸帝微濕縛晉底也麼囉跛攞迦囉謎那冒嚩㜸伐底耶跛囉㘉帝𡀩迦叉𡀩迦叉麼麼薩婆訥師覩波捺羅袍波耶薜曳西比也莎訶
爾時如來說是呪時。大千界大地諸魔宮殿。一時皆大六反震動。是時如來告金剛密迹。此呪是我所說。稱讚七佛十力功德。為令利益諸有有情。受持成就頂輪王呪及諸呪者。令淨如法書寫佩帶頸臂頂上。則速成證。呪神置前圍繞護念。若有往詣淨不淨處。應先誦是難勝王心呪三遍。則常不為一切天魔魔人等而作障惱。若一切諸惡鬼神不伏違逆難勝王心呪者。則不得入毘沙門城。背位叛一切金剛種族。及自種族亦相背叛。密迹此明王心心心呪有大威德。能成護衛一切事業諸佛菩薩悉皆隨喜。
爾時世尊又告密迹。我為一切苾芻苾芻尼信男信女等。所持成就此不思議頂王印呪說行三昧耶門。應各依所清淨持戒。發菩提心請阿闍梨。入受法壇如呪法行。善根具足。依善知識計思正念。善巧方便觀知法界如虛空性。入深般若波羅蜜多。無二別心不放逸。不欺妄語常不卒暴。嗔欺斯我慢相嘲相誂謗說有情。依持三世諸佛菩薩境界法行。善了分別隨喜修學。不惜軀命遠離人間。住阿蘭若每日三時。發菩提心歸佛法僧。誦菩薩戒如所聽習。思惟法義修四攝法。塗掃佛塔摩壇供養。發精進心心口唯一。應常謙下恭敬和上闍梨同學憐愍有情了達密義。樂恒精進濟度有情住於佛住。如是相應則得成就。又告密迹。若有證成頂輪王者。於當來世身金色相。光明過百千日。映蔽敬眾相皆不現之。證成頂王呪法者。眾生見者皆大歡喜。如如意樹所樂圓滿。復次密迹若有菩薩。證此頂法王法。心樂變化天諸美食。施雨地獄一切有情。則皆圓滿。修此法者。十地菩薩亦不能障。密迹此一字王。於諸呪中而最為上。若若不成就者菩薩萬果行悉皆圓滿。所有十重一切罪垢。地獄之報悉皆銷滅。獲諸神通。一剎那中即遍遊往十方國土。及阿迦尼吒天。行菩薩行得一切佛一切菩薩獨覺聲聞諸天歡喜讚歎。若欲遊往無邊世界導化眾生。隨彼言音說諸妙法。亦皆圓滿。乃至遊往無量無數種種世界。隨所世界現種種身。皆得色相言詞巧妙。於是如來是如是復說偈言。
成就輪王祕密者相好超特那羅天
諸明仙中大威德各手執劍若青蓮
相鬪紛騰如雲轉勇弈威光蔽日月
若有受持頂輪法如是難調皆調伏
爾時世尊又告金剛密迹主。我復為當來一切呪者。略說三種悉地成就處。所謂上中下。如是三地悉地各復有三。或有淨不淨處。智者善知。上謂天上三勝處。中謂大河岸海岸山中。下謂大泉池有蓮華處。多花果林處屍陀林處。如是處一切法皆同。言不淨處。一惡國王處。二賊難多處。三惡同伴飢饉等處。皆不同住住同。修治作法復有三時不可作法。謂極熱時。瀑雨時。極寒時。又有三時修治。善分別知。從五更時至日辰時。從午午時至日未時。從酉至亥時。如是時中大作念誦法皆得圓滿。密迹復有三密法善分別知。若不解知所念誦法則不成驗。於三吽摩法中。阿毘遮嚕迦法不應作。何以故譬如毒藥瓶不應盛乳。若盛乳者乳皆隨毒。是故善知餘應作之。以骨露草蘇欝頭摩羅木。或楓香木或柏木欝金香等。日日三時火供養作補瑟胝迦。成種種諸法。又以烏麻蜜蘇白芥子波羅奢木等火供養。亦得成就三種法故。爾時世尊復誥金剛密迹言。是法王中又有成印。能成頂輪真集言王佛眼真言等。無量威德無量種事。為利眾生重說真言法。一印之中生於無量。又別通用印等。皆能成就無量事故。
頂王根本印以左右二頭指二無名指二小指。右押左相叉入掌中作拳。其二大拇指並雙屈頭入掌中。其二中指直竪合頭相拄。是一法印作訖說。於頂上破一切佛頂。從心心通諸佛頂成就法用。若諸一切惡天龍神。藥叉羅剎阿修羅迦樓羅緊那羅摩呼羅伽毘那夜迦。見輪倫是印悉皆怖走。一切輪王心印呪曰。
那莫三漫多勃馱南唵二合唵吽卓嚕𤙖畔馱莎訶
是一印呪具大威德。若誦輪印得大安樂蠲眾苦。故國人安寧亦能成辦一切事故。
頂王請喚印之二准前根本印。唯以二中指頭。下上微微來去。是一法印啟召名一切佛菩薩等及諸呪神。是一印呪已如上說。是亦通供養塗香散花燒香處用。
請喚火天印之三准前根本印。唯改屈二中指如半環勢。頭勿相著。是一法印請喚火王而供養之。若獻供畢發送火天時。則却直伸伸中指頭。供養印呪已如上所說。
頂王摧碎印之四准前根本印。唯改屈右二中指頭。拄左中指上第一節文。其左中指直竪伸之。結定縛是印護身。以印印五處。結界右轉解界左轉。地界拄地上界上拄。是一法印亦名淨地印。力能成就一切諸事。結界護身淨治地用灌頂時用。是一印呪已如上說。
頂王咄嚕䋾迦印之五准前根本印。唯改屈左中指頭。拄右中指上第一節文。其右中指直竪伸之。是一法印亦名頂王心印。力亦能調伏障礙毘那夜迦諸惡鬼神。常輪是印摧諸障用。灌頂時用沐浴時用皆無障惱。是一印法亦如上呪。
難勝奮怒王印之六准前根本印。唯改屈二中指頭。右押左。各緊竪押左右指背岐間。是一印呪亦如上說。密迹此名略說一印生差又別印隨眾法用。若廣說如是流布呪者。教行則有無量不假廣說。何以故我於餘部已廣分別。說五頂輪王成就呪共成佛眼呪法。以是法門故得解脫。若以楓香木齊截然燒火。持以烏麻和酥蘇乳等。日日以三時燒之供養。則得呪神歡喜護守守護與三二悉地。悉地者是一切佛佛子說。謂利眾生隨精進力世間安樂。是知呪者謂斷諸疑網勤發修趣。是故密迹汝當諦聽。若欲一切成就呪法。應起正見慈悲一切。偏功印塔則速成就。證地不難。現世資糧福善圓滿。當所生處常受福樂。密迹此呪王是所過去無量無數一切如來。皆得得呪是頂王法門心地。我亦證成是頂王法心。爾時世尊重以佛眼。觀察無量無邊一切佛剎。誥金剛密迹主言。我於餘諸三部所說。律法及成就法印呪等。任皆取用。以彼呪力能除障惱。一切臭穢殘宿食皆不應食。若食者不證悉地驗。如是等法略說少爾。若我住億劫廣演說不可盡。若人得此頂輪法門受持供養。從此生際乃至菩提。更不退轉。應知是人早已故往積集資糧菩提善根。由此因緣。今令得頂輪王法法王具足圓滿。是時如來說是經時。金剛密迹主諸大菩薩。苾芻苾芻尼。諸天龍藥叉羅剎乾闥婆。乃至一切世間有情等。聞佛說經皆大歡喜信奉而受奉行。

五佛頂三昧陀羅尼經卷第四
按開元錄云。一字佛頂輪王經五卷。亦云五佛頂或六卷。則此四卷本與彼五卷頂輪王經。只是一經而分卷有異耳。又按目錄及音義丹本經。皆云五卷無四卷者。則此四卷經宜在削去。然尋其文相。非唯廣略不同。往往互有不可取捨處。今依鄉本雙存。
