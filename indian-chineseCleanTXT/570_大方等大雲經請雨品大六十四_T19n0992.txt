
方等大雲
周宇文氏天竺三藏闍那耶舍譯隋天竺三藏法師闍那崛多等譯
如是我聞。一時佛在難陀優波難陀龍王宮中大威德摩尼寶藏雲輪輦上。與大比丘及諸菩薩摩訶薩眾。復有大龍王等。其名曰難陀龍王優波難陀龍王。娑伽羅龍王阿耨達多龍王。摩那斯龍王婆樓那龍王。德叉迦龍王提頭賴吒龍王。婆修羈龍王目真隣陀龍王。伊羅跋那龍王分陀羅龍王。威光龍王善威龍王。電冠龍王大摩尼寶髻龍王。摩尼珠髻龍王光頂龍王。帝釋峯仗峯伏鋒仗龍王帝釋幢龍王。帝釋仗龍王閻浮幢龍王。善和龍王大輪龍王。大蛇龍王火光味龍王。月曜龍王慧威龍王。善現龍王善見龍王。善住龍王摩尼瓔龍王。興雲龍王持雨龍王。大忿吒聲龍王小忿吒聲龍王。奮迅龍王大頂項龍王。深聲龍王。大聲龍王。大雄猛龍王優波羅龍王。大步龍王螺髮龍王。質多羅仙龍王持大索龍王。伊羅樹葉龍王先發言龍王。驢耳龍王商佉龍王。達陀羅龍王優婆達陀羅龍王。和靜龍王安靜龍王。毒蛇龍王大毒蛇龍王。大力龍王呼律龍王。阿波羅羅龍王灆佛龍王。金彌賒龍王烏色龍王。因陀羅仙龍王那茶龍王。優波那茶龍王金復羅龍王。陀毘茶龍王端正龍王。象耳龍王猛利龍王。黃目龍王電光龍王。大電光龍王天力龍王。金婆羅龍王妙蓋龍王。甘露龍王得道泉龍王。琉瑠璃光龍王金髮龍王。金光龍王月光相龍王。日光龍王始興龍王。牛頭龍王白相龍王。黑相龍王耶摩龍王。沙彌龍王門籌迦龍王。僧伽茶龍王尼民陀羅龍王。持地龍王千頭龍王。摩尼頂龍王滿願龍王。細雨龍王須彌那龍王。瞿波羅龍王仁德龍王。善行龍王宿德龍王。蛟龍王蛟頭龍王。持毒龍王蛇身龍王。蓮華龍王大尾龍王。騰轉龍王可畏龍王。善光龍王五頭龍王。婆利羅龍王妙車龍王。優多羅龍王長尾龍王。大頭龍王賓比迦龍王。醜相龍王馬形龍王。三頭龍王龍仙龍王。大威龍王火德龍王。恐人龍王炎光龍王。七頭龍王現大身龍王。愛現龍王大惡龍王。淨威龍王妙眼龍王。大毒龍王炎肩龍王。火大害龍王急德瞋龍王。寶雲龍王大雲龍王。帝釋光龍王波陀波龍王。月雲龍王海雲龍王。大香華龍王華出龍王。赤目龍王大相幢龍王。大雲藏龍王降雪龍王。威德藏龍王雲戟龍王。持夜龍王降雨龍王。雲雨龍王大雨龍王。火光龍王雲王龍王。無瞋龍王鳩鳩婆龍王。那伽首羅龍王闍隣提龍王。雲蓋龍王應祁羅目佉龍王。威德龍王雲生蓋龍王。無盡步龍王妙相龍王。大身龍王大腹龍王。安審龍王丈夫龍王。歌歌那龍王欝頭羅龍王。猛毒龍王妙聲龍王。甘露堅龍王大散雨龍王。礫磤聲龍王雷相擊聲龍王。鼓震聲龍王注甘露龍王。天帝鼓龍王霹靂音龍王。首羅仙龍王那羅延龍王。涸水龍王毘迦吒龍王。如是等一切大龍王眾而為上首。復有八萬四千百千億那由他諸龍。皆來會坐。
時彼一切諸龍王等從座而起。各整衣服右膝著地。向佛合掌。以無量無邊阿僧祇種種微妙華香。塗香末香華冠衣服寶幢幡蓋。龍華寶貫真珠瓔珞寶華繒綵。真珠羅網覆如來上。作眾妓樂擊繫掌歌讚。起大殷重奇特之心。遶百千匝却住一面。住一面已咸發願言。願一切世界海微塵等身海。一切諸佛菩薩眾海。過遍一切世界海。已過所有一切地水火風微塵等。所有一切色明微塵數海。已過無量不思議無等不可說阿僧祇數諸身海。一一身中。化作無量阿僧祇諸手海雲。遍滿十方一一微塵分中一切供養海雲。遍滿十方供養一切諸佛菩薩眾海。恒不斷絕。如是無量不可思議無等不可說阿僧祇普賢行身海雲。遍滿虛空住持不絕。如菩薩身海雲。一切輪相海雲。一切寶冠海雲。一切大明寶藏輦海雲。一切末香樹藏海雲。一切香煙現諸色海雲。一切音樂聲海雲。一切香樹海雲。如是無量不可思議無等無數。不可說阿僧祇一切供養海雲。遍滿虛空住持不絕。供養恭敬尊重承事一切諸佛菩薩眾海。一切莊嚴境界電光藏摩尼王海雲。遍滿虛空住持不絕。供養恭敬尊重承事一切諸佛菩薩眾海。一切普明寶雨莊嚴摩尼王海雲。一切寶光炎順佛音聲摩尼王海雲。一切佛法音聲遍滿摩尼寶王海雲。一切普門光明寶化佛海雲。一切眾光明莊嚴顯現不絕摩尼寶王海雲。一切光炎順佛聖行摩尼寶王海雲。一切顯現如來不可思議佛剎殿光明摩尼王海雲。一切妙寶色明徹三世佛身摩尼王海雲。如是一切諸寶光色。遍滿虛空住持不絕。供養恭敬尊重承事一切諸佛菩薩眾海。一切不壞妙寶香華輦海雲。一切無邊色摩尼寶王莊嚴輦海雲。一切寶燈香炎輦海雲。一切真珠妙色輦海雲。一切華臺輦海雲。一切寶冠莊嚴輦海雲。一切十方光炎遍滿莊嚴不絕寶藏輦海雲。一切無邊顯現勝寶莊嚴輦海雲。一切遍滿妙莊嚴輦海雲。一切門欄華鈴羅網輦海雲。如是等遍滿虛空住持不絕。供養恭敬尊重承事一切諸佛菩薩眾海。
一切妙金寶瓔珞藏師子座海雲。一切華明妙色藏師子座海雲。一切紺摩尼閻浮檀妙色蓮華藏師子座海雲。一切摩尼燈蓮華藏師子座海雲。一切摩尼寶幢火色妙花藏師子座海雲。一切寶莊嚴妙色蓮華藏師子座海雲。一切樂見因陀羅蓮華光藏師子座海雲。一切樂見無盡炎光蓮華藏師子座海雲。一切寶光普照蓮華藏師子座海雲。一切佛音聲蓮華光藏師子座海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切妙香摩尼樹海雲。一切葉周匝合掌出香氣樹海雲。一切莊嚴現無邊明色樹海雲。一切華雲出寶樹海雲。一切出無邊莊嚴藏樹海雲。一切寶輪炎電樹海雲。一切示現菩薩半身出栴檀末樹海雲。一切不可思識議無邊樹神莊嚴菩薩道場樹海雲。一切寶衣藏日電光明樹海雲。一切遍出真妙音聲喜見樹海雲。有如是等遍滿虛空住持不絕。供養恭敬尊重承事一切諸佛菩薩眾海。復出一切無邊寶色蓮華藏師子座海雲。一切周匝摩尼王電藏師子座海雲。一切瓔珞莊嚴藏師子座海雲。一切妙寶冠燈炎藏師子座海雲。一切圓音出寶雨藏師子座海雲。一切華冠香華寶藏師子座海雲。一切佛座現莊嚴摩尼王藏師子座海雲。一切欄蘭楯垂瓔珞莊嚴藏師子座海雲。一切摩尼寶樹枝葉末香藏師子座海雲。一切妙香寶鈴羅網普莊嚴日電藏師子座海雲。有如是等遍滿虛空住持不絕。供養恭敬尊重承事一切諸佛菩薩眾海。
復出一切如意摩尼寶王帳海雲。一切因陀羅寶華臺諸華莊嚴帳海雲。一切香摩尼帳海雲。一切寶燈炎相帳海雲。一切佛神力出聲摩尼寶王帳海雲。一切顯現摩尼妙衣諸光莊嚴帳海雲。一切華光炎寶帳海雲。一切羅網妙鈴出聲遍滿帳海雲。一切無盡妙色摩尼珠臺蓮華羅網帳海雲。一切金花臺火光寶幢帳海雲。一切不可思議莊嚴諸光瓔珞纓絡帳海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切雜妙摩尼寶蓋海雲。一切無量光明莊嚴華蓋海雲。一切無邊色真珠藏蓋海雲。一切佛菩薩慈門音摩尼王蓋海雲。一切妙色寶炎華冠蓋海雲。一切寶光明莊嚴垂鈴羅網蓋海雲。一切摩尼樹枝瓔珞纓絡蓋海雲。一切日照明徹炎摩尼王諸香煙蓋海雲。一切栴檀末藏普熏蓋海雲。一切極佛境界電光。炎莊嚴普遍蓋海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切寶明輪海雲。一切寶炎相光輪海雲。一切華雲炎光輪海雲。一切佛化寶光明輪海雲。一切佛剎現入光輪海雲。一切佛境界普門音寶枝光輪海雲。一切琉瑠璃寶性摩尼王炎光輪海雲。一切眾生念時現色相光輪海雲。一切佛妙願生大天震聲光輪海雲。一切化眾生眾會音摩尼王光輪海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切摩尼藏炎海雲。一切佛色聲香味觸炎海雲。一切寶炎海雲。一切佛法振聲遍滿炎海雲。一切佛剎莊嚴電炎海雲。一切華輦炎海雲。一切寶光炎海雲。一切劫數佛出音聲化眾生炎海雲。一切無盡寶華鬘現諸眾生炎海雲。一切座現莊嚴炎海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切無邊色寶光海雲。一切摩尼寶王普光海雲。一切極佛剎土莊嚴電光海雲。一切香光海雲。一切莊嚴光海雲。一切佛化光海雲。一切雜寶樹華光海雲。一切衣光海雲。一切無邊菩薩行音摩尼王光海雲。一切真珠燈光海雲。如是等遍滿虛空住持不絕。供養恭敬尊重承事一切諸佛菩薩眾海。
復出一切不思議雜香華海雲。一切寶炎蓮華羅網海雲。一切無量色摩尼寶光輪海雲。一切真珠寶色藏海雲。一切寶栴檀末香海雲。一切寶蓋海雲。一切淨妙音聲摩尼王海雲。一切日照摩尼貫輪海雲。一切無邊寶藏海雲。如是等一切普賢身海雲。遍滿虛空住持不絕。供養恭敬尊重承事一切諸佛菩薩眾海。
時彼一切龍王。作如是等迴向事已。遶佛三匝接足頂禮。承佛威神各復本座。
爾時眾中有一龍王。名無邊莊嚴海雲威德輪蓋。於三千大千世界龍王之中。最為勝大得不退轉。本願力故受此龍身。為欲供養恭敬禮拜如來聽受正法故。來至此閻浮提內。時彼龍王從座而起。整理衣服偏袒右肩。右膝著地合掌向佛。而作是言。世尊我今有疑。欲問如來至真等正覺。若佛聽許我乃敢問。作是語已。爾時世尊。告無邊莊嚴海雲威德輪蓋龍王言。龍王若有疑者恣聽汝問。吾當為汝分別解說令汝歡喜。作是語已。時無邊莊嚴海雲威德輪蓋龍王。即白佛言。世尊云何使諸龍王滅一切苦得受安樂。受安樂已。於此閻浮提內時降甘雨。生長一切樹木叢林。藥草苗稼皆出滋味。使閻浮提中一切人等悉受快樂。作是語已。
爾時世尊告無邊莊嚴海雲威德輪蓋龍王言。善哉善哉。汝今為彼諸眾生等作利益故。能問如來如是等事。龍王汝於今者。諦聽諦聽善思念之。吾當為汝分別解說。龍王有一法。汝等若能具足行者。令一切龍除滅諸苦具足安樂。何者一法。謂行大慈。龍王若有天人行大慈者。火不能燒水不能溺。毒不能害刃刀不能傷。他方怨賊不能侵掠。若睡若悟寤皆得安隱。行大慈力有大威德。諸天世等不能擾惱。形貌端嚴眾所愛敬。所行之處一切無礙。諸苦滅除心得歡喜。諸樂具足大慈力故。命終之後得生梵天龍王若有天人行大慈者。獲如是等無量利益。是故龍王身口意業常應須行彼大慈行。
復次龍王有陀羅尼。名與一切安樂。汝等常須讀誦受持。能滅一切諸龍苦惱與其安樂。於閻浮提中雨澤以時。能令一切樹木叢林。藥草苗稼皆出滋味。龍王何者是與一切安樂陀羅尼。今為汝說。
多絰他陀羅尼陀羅尼優多羅尼三波羅胝師郗毘闍耶跋蘭那羅薩底耶波羅胝若娑羅呵若那跋底優多波陀尼　毘那呵尼　阿毘蓰移遮尼　阿毘毘耶呵邏　輸婆跋鞮　阿時摩多𡄵咥婆羅毘婆呵　呵羅鷄犁舍　頭那波波　輸陀耶摩勒伽　尼梨呵　歌達摩多輸陀盧歌　毘胝眉羅　羅闍娑獨佉賒摩那　薩婆佛陀婆盧歌那　阿地師恥底波羅若那鞞莎婆呵
龍王此是與一切安樂陀羅尼。諸佛所持特汝等當常須受持讀誦。吉事成就得入法門獲安隱樂。
復次龍王有大雲所生威神莊嚴功德智相雲輪水藏化金色光。毘盧遮那一毛孔中。出於同性姓諸如來名號。汝等亦須憶念受持彼諸如來名號。能滅一切所有諸龍種性。一切龍王眷屬徒眾。并諸龍女生龍宮者所有苦惱。與其安樂。是故龍王應當稱彼一切如來名號。
南無毘盧遮那藏大雲如來
南無性現出雲如來　南無持雨雲如來
南無威德雲如來　南無大興雲如來
南無大散風雲如來　南無大睒電雲如來
南無大勇步雲如來　南無善雲如來
南無大密雲如來　南無大雲輪如來
南無光雲如來
南無大師子座雲如來
南無大蓋雲如來　南無大善現雲如來
南無覆雲如來
南無光輪普遍十方雷鼓震聲起雲如來
南無大寒結戰噤雷深聲雲如來
南無布雲如來　南無虛空雨雲如來
南無疾行雲如來　南無乘垂雲如來
南無現雲如來　南無廣雲如來
南無沫雲如來　南無雷雲如來
南無際雲如來　南無等衣雲如來
南無潤生稼雲如來　南無乘上雲如來
南無飛雲如來　南無低雲如來
南無散雲如來
南無大優波羅雲如來
南無大香體雲如來　南無大踊涌雲如來
南無大自在雲如來　南無大光明雲如來
南無大威德雲如來
南無得大摩尼寶雲如來
南無降伏雲如來　南無根本雲如來
南無忻喜雲如來
南無散非時雹雲如來
南無大空高響雲如來
南無大發聲雲如來　南無大降雨雲如來
南無施色力雲如來
南無大雨六味雲如來
南無大力雨雲如來　南無能滿海雲如來
南無旱時注雨雲如來
南無無邊色雲如來
南無一切大雲示現閻浮飛雲威德明雲光一切諸如來至真等正覺
龍王汝等若能稱彼佛名。一切諸龍所有苦厄。皆悉解脫普獲安樂。得安樂已。於此閻浮提內風雨隨時。令諸藥草樹木叢林悉皆生長。
爾時無邊莊嚴海雲威德輪蓋龍王。復白佛言。世尊惟唯願如來為我說此陀羅尼章句。使閻浮提末世之中旱時降雨。飢饉惡世多饒病死。非法亂行人民恐怖。妖星變怪災厲癘相續。有如是等無量苦惱。以佛力故悉得滅除。世尊大慈愍諸眾生。住持說此所有陀羅尼章句。告諸龍知能使諸天歡喜踊躍。能復能破散一切諸魔一切眾生身中所有苦難。并及惡星變怪災障除滅。又復如來曾說五種雨障。亦皆消滅。彼障除已。使此閻浮提內雨澤以時。惟唯願如來為我等說。作是語已。佛讚無邊莊嚴海雲威德輪蓋龍王言。善哉善哉龍王。汝今為諸眾生利益安樂。能請如來說此神呪。龍王諦聽諦受善思念之。我為汝說。有陀羅尼名大慈所生雲聲震吼奮迅健律相。一切諸佛已曾宣說。住持隨喜為諸眾生利益安樂。旱時降雨雨時能止。飢饉疾疫悉能滅除。普告諸龍令使得知。復令諸天歡喜踊躍。散一切魔安隱眾生。
多　姪絰他摩訶若那婆婆　娑膩　尸梨低殊落叉咩　提梨茶毘迦羅摩　跋闍羅僧伽多膩　波羅摩毘羅闍泥埿摩羅求那鷄兜修梨耶波羅鞞毘摩楞　伽耶師致　婆羅婆羅　三婆羅三婆羅至贉鞞　呵那呵那摩訶波羅薜毘頸多摸訶塞寒陀迦隷波蘭若迦邏首第　波梨富樓那迷夷　低隷迷夷多羅啼羅　摩那娑揵啼　迷夷多羅浮馱兮子利　社羅社羅社羅社羅　社邏浮馱兮子利　蒱挺伽俱藪素上素上聲咩　陀賒婆利賖婆利遮兜鞞賒何羅提　阿沙吒陀賒鞞尼迦佛陀達咩輸婆摩帝　分若羅拕叔迦邏達摩娑摩泥鞞帝　鉗毘兮利毘羅社肆鷄毘富茶　毘施沙波羅鉢帝尸羅娑羅婆達彌　薩婆盧迦匙沙吒施離沙吒婆羅波羅婆兮子利　阿耨多兮子利阿僧祇陀囉陀囉　提唎梨提唎利杜社嚕杜社嚕　賒塞寒多摩帝　賒塞寒多波闍閉遮遮邏遮邏遮邏旨利旨利　主魯主魯波邏羅遮佛陀奴呶摩帝　摩訶般利若波羅蜜帝　莎婆呵
南無智海毘盧遮那藏如來。
南無一切諸佛菩薩。
一切諸佛菩薩實力故。勅一切諸龍。於此閻浮提內降注大雨。除滅五種雨之障礙。
多姪絰他娑囉娑囉徙唎徙唎素𡀔素𡀔那伽南闍婆闍婆時毘時毘　樹附樹附
佛實力故。大龍王等速來於此閻浮提中。降注大雨。
遮羅遮羅只利只利朱路朱路
諸佛如來實力故。咄諸龍王於此閻浮提中。降注大雨。
婆羅婆羅毘利毘利浮漏浮漏
一切諸佛菩薩威神之力。大乘真實行力故。諸龍王等速來至此。各各憶念諸佛佛法及菩薩行。起於慈心悲心喜心及以捨心。
囉囉毘𠼝毘梨𠼝菩嚕菩嚕
大音氣龍王。慈心正念妙密佛法。持大雲雨速來至此。
伽茶伽茶祁墀祁墀瞿瞿瞿厨瞿厨
一切諸佛實力故。大健瞋者大疾行者睒電舌者。治諸惡毒來起慈心。於閻浮提降注大雨。莎波婆呵。
多吒多吒底致底致斗晝斗晝
金剛密迹實力故。頭戴大摩尼天冠蛇相身者念三寶力。於此閻浮提中降注大雨。莎波婆呵。
迦邏迦邏枳利枳利炬矩魯炬矩魯
如來實力故。令金剛密迹勅。彼住大水者乘大雲者起慈悲心。速來於於此閻浮提中降注大雨。
荷囉羅荷囉羅兮利唎兮利唎梨候陋婁侯陋婁
三世諸佛實力故。令一切諸龍捨於睡眠。
伽摩伽摩耆弭耆弭求謀求謀沙莎婆呵
我勅一切諸龍王等。起大慈心為菩提本。
那羅那羅　尼梨尼梨　呶婁呶婁　莎波婆呵
咄咄龍等種種異形千頭可畏。赤眼大力大蛇身者。我今勅汝。憶念最上慈悲威神功德。滅煩惱者一切如來名字。
伽茶伽茶耆遲耆遲瞿厨瞿厨莎波婆呵
無礙大力奪人色力者。於此閻浮提中降注大雨。
舍囉舍囉尸梨利尸利輸嚧輸嚧莎波婆呵
一切諸天實真實力故。咄咄諸大龍念自種性。速來於此閻浮提中降注大雨。莎波婆呵。
大梵天王實行力故。令諸龍王於閻浮提降注大雨。莎波婆呵。
天主帝釋實行力故。令諸龍王於閻浮提降注大雨。莎波呵。
四大天王實行力故。令諸龍王於閻浮提降注大雨。莎波婆呵。
八人實行力故。令諸龍王於閻浮提降注大雨。莎波婆呵。
須陀洹實行力故。令諸龍王於閻浮提降注大雨。莎波婆呵。
斯陀含實行力故。令諸龍王於閻浮提降注大雨。莎波婆呵。
阿那含實行力故。令諸龍王於閻浮提降注大雨。莎波婆呵。
阿羅漢實行力故。令諸龍王於閻浮提降注大雨。莎波婆呵。
辟支佛實行力故。令諸龍王於閻浮提降注大雨。莎波婆呵。
菩薩實行力故。令諸龍王於閻浮提降注大雨。莎波婆呵。
諸佛實行力故。令諸龍王於閻浮提降注大雨。莎波婆呵。
一切諸天實行力故。能速滅除一切災障苦惱。莎波婆呵。
一切諸龍實行力故。能速降雨潤此大地。莎波婆呵。
一切夜叉實行力故。能速覆護一切眾生。莎波婆呵。
一切揵闥婆實行力故。能速滅除一切眾生所有憂惱。莎波婆呵。
一切阿修羅實行力故。能速迴轉惡星變怪。莎波婆呵。
一切迦樓羅實行力故。於諸龍邊起大慈悲。令使於閻浮提內降注大雨。莎波婆呵。
一切緊那羅實行力故。速能滅除一切眾生諸重罪業。令起踊躍。莎波婆呵。
一切摩睺羅伽實行力故。能降大雨普使充足。滅除五種雨之障礙。莎波婆呵。
一切善男子善女人實行力故。能覆護一切眾生。莎波婆呵。
歌何囉歌何囉　枳利枳利　句陋句陋　陀囉陀囉地唎地唎　杜嚕杜嚕魯那吒那吒　膩致膩致　怒晝怒晝
持大雲雨疾行之者乘雲行者。著雲衣者生雲中者。能作雲者雲雷響者。住雲中者雲天冠者。雲華冠者雲莊嚴者。乘大雲者雲中隱者。雲中藏者被雲髮者。耀雲光者雲圍遶者。處大雲者雲瓔珞者。能奪五穀精氣之者。住在深山叢林中者。尊者龍母名分陀羅大雲威德喜樂尊大龍王。身體清涼持大風輪。諸佛實力故放六味雨。莎波呵。
伽邏伽邏岐利岐利具魯具魯其具利尼其利尼　求魔求魔求魔求魔求魔求魔求魔求魔求魔
九頭龍母勅告。首冠大雲睒電華冠者。持一切龍者著雲衣服者。攝諸境界有毒氣者乘雲莊嚴者。雷電聲遠震。能告龍眾者大雲圍遶者。諸佛實力故。令閻浮提降雨勿停。莎波娑婆莎婆呵。
野邏野邏　逸利逸利　喻屢喻屢　樹屢樹屢　市利市利　社邏社邏　社羅社邏　求茶求茶　求求茶　伽茶伽茶　耆遲耆遲呵邏呵邏醯　利醯利　牟樓牟樓　多羅多羅低　利低利　兜陋兜陋　呵那呵那　陀呵陀呵　波遮波遮　奇利醯那　奇利醯那　末利陀　末利陀　鉢羅末利陀
彌勒菩薩告勅除一切雨障莎波婆呵　佛提佛提　浮佛提　浮佛提
令諸眾生持佛功德。除一切障業重罪陀羅尼。
馱離　輸婆摩低求那伽羅波　羅波泥摩訶若奴盧枳　軟歌羅達彌薩吒波羅底若　摩訶耶那殊使低盧歌蛇使知婆伽婆底佛陀彌帝隷阿不邏耶薩婆差多羅尼　輸迦離　陀卑當婆離　般茶羅婆私膩頭頭隷頭頭陋　賒摩　賒摩　羶多摩那賜　除一切雨障莎波呵
三世諸佛實力故。慈心故正行精進心故。勅召一切諸大龍王。
我勅持無邊海莊嚴威德輪蓋大龍王。於閻浮提降澍大雨。莎波婆呵。
我勅難陀優波難陀龍王。於閻浮提降澍大雨。莎波婆呵。
我勅娑伽龍王於閻浮提降澍大雨莎波婆呵。
我勅阿耨達多龍王於閻浮提降注大雨莎波婆呵。
我勅摩那斯龍王於閻浮提降注大雨莎波婆呵。
我勅婆婁那龍王於閻浮提降注大雨莎呵。
我勅德叉迦龍王於閻浮提降注大雨莎呵。
我勅提頭賴吒龍王於閻浮提降注大雨莎呵。
我勅婆修羈龍王於閻浮提降注大雨莎呵。
我勅目真隣陀龍王於閻浮提降注大雨莎呵。
我勅伊羅跋那龍王於閻浮提降注大雨莎呵。
我勅分荼羅龍王於閻浮提降注大雨莎呵。
我勅大威光龍王於閻浮提降注大雨莎呵。
我勅威賢龍王於閻浮提降注大雨莎呵。
我勅電冠龍王於閻浮提降注大雨莎呵。
我勅大摩尼髻龍王於閻浮提降注大雨莎呵。
我勅戴摩尼髻龍王於閻浮提降注大雨莎呵。
我勅光髻龍王於閻浮提降注大雨莎呵。
我勅如是等一切龍王於閻浮提降注大雨莎呵。
那祇那祇　摩訶那祇　瞿羅摩那賜那伽梨陀移　頭摩鳩隷　優伽羅路蓰　波羅旃栴陀低致　毘數𣯫祇隷　阿尸毘蓰　阿瞿隷　頡梨師那氷伽隷旃栴遮隷　盧羅嗜避鞞　摩訶頗那佉𠳷呿𠳷羅波施　勞陀羅波尸尼　頭冲避鞞　婆羅婆羅　庇利庇利　富魯富魯　毘私哹婁闍尼　浮魯浮魯　摩訶蒲祇　摩尼陀隷　匹利匹利　副陋副陋　破羅破羅　婆利沙婆利沙　闍藍浮陀隷　睒浮睒浮　婆羅訶翅　那吒那吒株中脾忡忡忡忡脾　彌伽波羅脾　彌伽婆尼　茶呿𠳷茶呿𠳷茶呿𠳷　茶沈脾伽那伽那　棄尸尼棄尸尼歌那歌那伽那伽那　摩訶那　伽伽那尼羅多羅糅隷波闍羅得歌利　摩訶那伽　梨陀耶　瞿摩瞿摩瞿摩波耶　阿私鞮歌承伽利　浮承伽彌　毘歌吒　僧歌吒瞿隷　毘私孚盧闍泥　毘𡄢婆訶泥
我召集一切諸龍等。於閻浮提降注大雨。一切諸佛力故。三世諸佛實力故慈心故莎呵。
爾時世尊說此呪已告龍王言。若天旱時欲請雨者。須於露地實淨土上。除去沙礫無諸棘草。方十二步以為道場。場中起壇辟方十步壇高一尺。用𤚩秦牛糞取新淨者周匝泥之。於壇中央施一高座。座上敷新青蓐張新青帳。從高座東量三肘外。用牛糞汁畫作龍王一身三頭。龍王左右畫作種種諸龍龍圍遶。高座南方去五肘外。畫作龍王一身五頭。亦畫諸龍左右圍遶。高座西方去七肘外。畫作龍王一身七頭。亦畫諸龍左右圍遶。高座北方去九肘外。畫作龍王一身九頭。亦畫諸龍左右圍遶。其壇四角安四華瓶。各容三升斗。以金精若青黛等和水令清。悉使滿瓶。種種草木華蘂插置瓶內。道場四門各施一大香爐。燒種種香熏陸沈水蘇合栴旃檀及安息等。四面各懸青幡七枚。合二十八幡。幡長一丈。然蘇油燈亦隨幡數。諸設諸雜果蘇酪乳糜。安置四面。諸龍王前散華燒香不令斷絕其果飲食及瓶水。日日須新不得用古故。恒以陵晨日初出時施設供具。讀經之人若比丘比丘尼。必須戒行清淨。若在俗人日日受持八禁齋戒。一日三時香湯澡浴。著新青衣持齋靜思。比丘亦爾。唯得食蘇酪乳糜粳米果菜。大小便竟必須澡浴。昇高座時先禮十方一切諸佛。燒香散華請諸十方一切諸佛諸大菩薩。及以一切諸天龍王。為眾生故恒起慈心不生惡念。以此禮佛及諸功德。迴施一切諸天大龍王。并及含識有形之類。昇法座時高聲讀經晝夜不絕。若一七日若二七日。乃至三七日中必降甘雨。佛告龍王。海水潮來尚有盈縮。此言真實決定不虛。時諸龍王蒙佛教已。歡喜踊躍頂禮奉行。

大方等大雲
