
摩訶毘盧遮那如來定惠均等入
三昧耶身雙身大聖歡喜天菩薩
修行祕密法儀軌
鴻盧卿大廣智不空三藏奉　勅譯
若有佛弟子。比丘比丘尼優婆塞優婆夷四種弟子。若善男子善女人等。欲得修行此聖天菩薩法。令成就所求所願隨心如意者。先須盡珍寶入勞傳法師並阿闍梨。為令得歡喜心。百味飲食。資具資財。衣服座具。隨身之資具。供養勞令得歡喜心後。其微細祕密甚悉旨宗趣。問求具習覺。應修行祕密法。要道成就法奇捨身求道。盡珍寶入勞。謂資身衣服也。續命飲食。所以自身可被著衣服之料。自可食飲食之料。供養傳法師知法阿闍梨。供養此盡珍寶入勞。謂先須以火一升胡麻油溫。炭瓫火網白銅多羅加持。大真言百八返。且溫且加持。但印三股鉾也。
根本大真言曰　身呪。
曩謨尾那翼迦瀉賀悉底母佉瀉怛儞也他唵娜翼迦娜翼迦尾娜翼迦尾娜翼迦怛囉翼迦簸哩怛囉翼迦餉佉賀悉底餉佉迦只多扇底迦囉娑嚩賀
灌沐日中三返。平日旦四返。灌沐限七日為期。乞得成就悉地。以少心呪加持供物。其供物數蘿福根歡喜團餅時菓子等。唯現身賢聖供養奉。七日之內必驗得。少心呪曰。
唵只里虐娑婆賀
每供養奉畢。誦讚歎頌曰。
唵誐娜婆底洲底娑婆悉底摩訶誐馱轉底洲底迦羅耶娑婆賀
成就所求所願如意圓滿具足故。可令傳法阿闍梨歡喜。然後一七日可修行。得四種成就悉地。息增愛調。此謂四種成就悉地法也。毘那夜經說。謂此聖天菩薩供養奉。有三種果報。上品供養奉。令得國王威德。中品供養奉者。令具七寶富饒令得下品供養奉。衣食不乏飽滿具足自然也。上品供養奉者。令得傳法人歡喜之心。祕密甚深□旨被教授。如法供養奉。中品供養奉者儀軌可見不悟具次第要道略供養奉。下品供養奉者。不灌沐油。只別殿令坐。所得每初分供養奉。此名為下品。像末佛弟子。自之心懷慳貪我慢愛惜之心。不成得傳法知道阿闍梨得歡喜悅賀之心。委曲要深趣不問悟。亦自得疎略供養修行。誹謗深祕勝道。招取貧窮無福種子。天台智者阿闍梨止觀心要記云。謂有福無智。此愚人不殊龍身鬼有智無福。此橫惑者。非賢聖之心。世間甚自無福能無勝者。世中操者福德自莊嚴無過哉。謂所以此聖天菩薩供養奉　修行時。必令圓滿福智也。定者福也。惠均等三摩身者。謂此法初終有兩時。一者平旦。二者日中。此兩時此平旦增益時也。日中吉祥時也。所以此聖天供養奉人者。福智圓滿具足耳。亦毘尼宗有□所權教人者。百世無平等此法以酒供養附子。此毒物服醫師得之除病安身藥。和合人合得悅賀。酒此歡喜水妙藥也。田夫令悅。此酒也。能飲人藥成。惡飲人毒成。此天菩薩人心令得歡喜故。以酒供養此名歡喜水耳。現生國王貴君。如供養奉時。必獲得靈驗。所供遺呪師服無咎。飲法所制也。此法無制。像末佛弟子發誠心信念。至心慇懃供養奉。不可生起疑心。傳法知法者問求具習悟信受奉行。不可疎略。次第法阿闍梨含受具不載。儀軌文能次第法受習覺悟供養修行信受奉行皆大歡喜。

雙身大聖天菩薩修行祕密法儀軌
永曆元年十月八日書了
東寺之本也　　　　　　　俊乘記之
建久四年四月廿九日書之了
　　　　　　　　　　　　　寬　俊
　　　　　　　　　　　　　一交了
