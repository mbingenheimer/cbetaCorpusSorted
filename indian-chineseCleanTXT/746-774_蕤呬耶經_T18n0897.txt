

大唐大興善寺開府儀同三司試鴻臚卿三藏和尚奉　詔譯
序品第一「我今當說通攝一切作曼荼羅祕密，次第廣略大小總在之經：於諸佛部曼荼羅中，無能勝明王曼荼羅者而為上首；於蓮華部曼荼羅中，善住明王曼荼羅者而為上首；於金剛部曼荼羅中，除避明王曼荼羅者而為上首。
「我今都說彼等三千五百曼荼羅中次第之法，是故應當要此經法而作一切諸曼荼羅門。」
阿瞿醯壇跢羅經阿闍梨相品第二「我今當說阿闍梨相：廣解諸法，具戒，正直真慈悲，能忍，淨靜信正念，加有威德，不懼非人，辯才無礙，處眾無畏，聰明智惠，善解方法，調伏諸根，能覆歸者。復有善巧，深信大乘，愛慕經典，普學祕密蜜真言行門，並明一切曼荼羅法，善知分量及知弟子好惡之相。普誦真言及持都法，先蒙阿闍梨及與傳法二種灌頂，少欲知足，常行念誦，普於一切阿闍梨所皆請學問。於諸曼荼羅法決擇無疑，恒樂供養一切諸尊及與師僧，惠施一切貧窮困苦。明解大手印印等一切諸印及善解畫盡曼荼羅法，又明念誦及供養法，具如是等一切法事。學內外明已，作曼荼羅。」
揀擇地相品第三「我今次說地相善惡，應作、不應作曼荼羅處：
「謂為於高下及有荊棘、碎髑髏片，近崖岸、坑坎、枯井、枯池，饒燒磽有樹根及有蟲窠、鹹鹻、炭灰、饒石、瓦礫、自然乾土、并髮、蟲饒……如是等地，應可遠離於一切事。
「諸曼荼羅於平正地斷清淨潤澤，離如前過，於東北方其地少下如是等處作曼荼羅，入又為吉祥。先掘其地深量一肘，還以其土而填其處，土若餘剩當知好處，必得成就。若反此者及有前過即不應作；若強作者，非但不成，亦損己身。
「復有其地無有如前過，周邊有水速得成就，無水不吉。或有處所，地無前過，周邊有樹，豐足花菓，枝葉欝茂，足有乳樹，作曼荼羅亦為吉祥。地具諸德，周邊遍有樹，近有流水，此地最勝。
「若作息災，當白色地作曼荼羅；若作增益，於赤般黃地作曼荼羅；若作降伏，於黑色地作曼荼羅。
「於山頂上、或牛居之處、或於制底、或有佛堂、或有舍利者，如是等處即作息災曼荼羅法；於恒河邊、或於蓮池、或於壇墠坦潬上、或於海邊，應作增益曼荼羅事；於其塚間、或於諸魔跢羅路天祠、或空閑處、或於空室、或於荒穢之處，應作降伏曼荼羅事。
「於八大塔及與聖迹、或意樂處、或於清淨之處、或於山頂……如是等處，應作上成就曼荼羅。
「或於開敷蓮華池中鵝雁遊戲側近之處，應作求財及餘富貴諸吉祥成就曼荼羅。
「於高山上、或於山側、或於山谷、或於山峯、或於巖窟……如是等處，為成入修羅宮故，應作下等金剛曼荼羅。
「於龍池邊、或於山峯、或於神廟……如是之處，為欲碎伏所著鬼魅之者，應作金剛鉤曼荼羅。
「於大道衢上、或於制底、或於執金剛前……如是等處，為辟除著毘那夜迦者故，應作軍荼利忿怒曼荼羅。
「於八大塔及大聖迹，應作佛部中無能勝……等諸勝上曼荼羅；於蓮華池邊，應作蓮華部中善住……等諸勝上曼荼羅；於山頂上，應作金剛部避縛……等諸勝上曼荼羅。
「已廣分別如是等處，亦須分別三種差別；或若不獲如是勝處，即應隨得之處作曼荼羅。難得具足勝上之處，是故但應於平正潤澤、於東北賒側近水饒及有樹林意所樂處、離其地過亦無障難……如是之處作曼荼羅，皆得成就。
「若於聖迹牛所居處、於巖窟中及山頂上先所淨地、亦於窟上、并與石上、或制底邊、及於壇墠坦潬上、諸江河邊……如是之處作曼荼羅者，不須掘地及以治打，勿疑高下等過，隨其地勢掃治灑水，手按其地及誦真言即成清淨。
「或於作曼荼羅處有其地過不得除者，但以真言而作清淨，亦得成就。
「若作急速之事作曼荼羅、及作辟除鬼魅所著、并與自身灌頂曼荼羅者，勿須細揀簡其地，隨宜而作，都以枳利枳利忿怒真言持誦香水洗灑其地，及灑亦淨以為淨地以淨地為淨地淨以地。
「若作佛部中無能勝等曼荼羅者，應以最勝佛頂真言作淨地法；若作蓮華部曼荼羅者，應以吉祥明、或悉以以悉以濕嚩縛訶明作淨地法；若作金剛部曼荼羅者，應以軍荼利忿怒真言作淨地法。
「其最勝佛頂、濕縛縛訶、及軍荼利此等三尊，各為於本部呪是其能辨諸事，是故於一切事用此真言。
「一切事者，謂淨地法及以護身、加被弟子、辟除諸難、清淨香……等，於此等事悉皆通用。
「或依本法所說，應當用之，從迦唎提迦月、毘舍迦滿月，於其中間如法作曼荼羅。
「若欲作辟除鬼魅、及避毘那夜迦、或得本尊進止令作成就……如是等事，假使雨時應作此等曼荼羅。
「若作灌頂弟子曼荼羅，許及傳法并三摩耶、及與增益最上成就……如是等曼荼羅，即依彼時七箇月內而作法事。
「或觀其國及以時節并有利益，或觀其時無諸障難、具種種德，及弟子渴偈仰之心，縱於雨時，亦通許作曼荼羅。
「作法之時，塗香、及及花燒香、飲食、燈明護摩……如是六種，縱不獲辦自餘等物，必不應闕此六種物。若闕却損、相違上日及以惡時、并以惡國不依其法，必不應作曼荼羅法；若強作者，當損無疑。
「如上所說七箇月中，當於黑白十五日及十三日，或白月十一日、十九日、一日、五日、七日、三日，於此十種吉祥之日應作勝上曼荼羅，縱於黑月十五日及十三日亦通作勝上曼荼羅。
「若作佛部曼荼羅者，應用白月十五日；若作蓮華部曼荼羅者，應用白月五日、十七日、及十五日；若作金剛部中入阿修羅宮、及猛利事法、并諸忿怒曼荼羅者，當用前說黑月吉日，於誓跢羅月及毘舍迦月，於此二月應作摩訶曼荼羅。
「或若辦須供養等具無闕少、或發大信之時、或欲作成就及作上事，即當應作摩訶曼荼羅；或觀其時無諸障難，豐足諸華及與供養，亦應作摩訶曼荼羅；或阿闍梨見其弟子堪為法器、或久承仕侍稱尊意，應作摩訶曼荼羅；或日月蝕時、或希奇異相現見時、或於神通月內……如是等時，皆悉悉皆通作大曼荼羅。
「若作息災曼荼羅者，於日沒時起首而作法；若作增益曼荼羅者，於日出時起首而作法；若作降伏曼荼羅者，於日午時起首而作法。然諸曼荼羅皆於日沒之時起首而作，明相未動，要須發遣，此名都作一切曼荼羅法。
「或須本尊進止、或於本法作訖、或事相應、及日月蝕并異相現，悉皆通作。若違此時作曼荼羅者，必不成就。
「但是一切大曼荼羅，勿於晝日起首而作，若晝日作，獲大苦惱。於日沒時應作事違事者，勿中夜作，違本時故，種種難起。自餘諸時准此應知。於夜分時諸事寂靜，作法有驗，是故於夜應作三摩耶等大曼荼羅。又，於日沒之時，諸天集會觀視作法之處加威彼人。是故於夜作曼荼羅。
「於日沒時，如法起首奉請諸尊，即來降赴，益於彼人。取其本時依教而作，用好宿日誠心奉請，諸尊即來降赴，成所求願。
「於其月宿直太白星，勿離訶娑婆羝，預婆波底波羝直應作吉祥及增益事曼荼羅法；若作猛害及降伏事曼荼羅者，還取自餘猛害曜直。
「作彼事法，於鬼宿直取如是等吉祥宿直，還作吉祥增益曼荼羅法。
「若作猛害及降伏事，還取依彼損害宿直，於其娑尾跢利哩唎須庾、微誓夜須庾、補瑟拏須庾、怛跛裟跛須庾、皤嚕醯儞須庾、娑跛須庾、蘇波怛羅囉須庾、皤嚕拏須庾、皤羅訶摩須庾、蘇迷藥須庾、忙揭羅須庾、楞比計沙拏須庾、鉢羅闍鉢底須庾、阿反及濕尼須庾、味跢唎須庾、輸羅須庾、阿摩羅須庾……，取如是等吉祥須庾還作吉祥增益之事；若取惡直者，必不成就。是故，當取吉祥時日宿曜須庾及觀徵祥，若善相現方可起首；若不善者即不應作。
「假使作其猛畏及降伏事，還取好相方可起首，何況吉祥事不看相？隨其先相，即知成就及不成就。是故，慇懃觀其徵相方可作法。」
淨地品第四「次說淨地之法：作曼荼羅時七日已，前往於其地，如法護身及護弟子供養地神及其地地已，方起掘地，除去地過。若不去過而作法者，必不成就。是故，當除其地骨、石、炭灰、樹根、蟲窠、及瓦礫等，盡去令淨。次當細擣其所堀土，還填其處，打令堅實。復以牛尿散灑灑已令潤，灑己還打，搥搥拍令平正，猶如手掌。次以牛糞和水，從東北角右旋而泥。復於中心穿以小坑，持誦，五穀、及五種寶、五種藥草安於坑中，還令平正。如是置寶及淨治持已，次應當作是受持地法。
「又，三日已前各用本部辦事真言持誦香水，於日沒時用灑其處。次以右手按其地上，持誦曼荼羅主真言，以心受持，此名受持地法。
「次復應以辦事真言受持弟子，用童女合線，以辦事真言各持誦七遍，以心觀念一一弟子及稱名號，更持誦七遍，一誦一結、乃至七結，如是受持，弟子無諸障難。」
召請品第五「次應作召請法，一日已前於晨朝看日出，方著衣而記以心，布置諸尊座位，依其本法所說。飲食如法，淨潔，意所愛樂，自及弟子應喫其食。於日沒時澡浴清淨，著淨白衣，及與弟子持諸供具，詣前所淨曼荼羅處。次於中央以白檀塗香作圓曼荼羅，量十二指，為曼荼羅主座故，即以手按上，誦彼真言一遍，一誦一按乃至七遍。次復心念及稱名號，諸大尊等亦為作如前香曼荼羅，各以部心真言奉請，加持諸香華乃至飲食而用供養，用部心真言而作召請。復取淨水和其塗香，亦散名花，以香薰持誦。
「先須備具優曇婆羅木或阿修他木，取無病者、無蟲食而作齒木，量十二指，非麁、非細，以香水洗已，於其木根頭以白線纏花。復以香塗及燒香薰，以手按木持誦部心真言，誦數多遍或七遍。隨弟子數，木數亦然，皆須一向根頭齊置，嚼其小頭，應須如法護身及護弟子并與其處，次第供養。
「然後用諸薪木兩頭搵蘇，及胡麻和蘇護摩，次中但用蘇作護摩，最後護摩酪飯飲。初杓為碎伏難故，應作降伏護摩；次為自增益故，以部心真言作增益護摩；然後以寂靜真言作息災護摩。」
揀擇弟子品第六「初應揀擇弟子，然後方可受持，謂族強姓家生，清淨無畏，深樂正法，具信能忍，勇猛精進，心求大乘，不懷我慢，顏貌有相，盛年端正，具解諸論，智惠具足，正直調伏，能攝歸者，善言懷德，其弟子等具此相者方可攝受。不具法則，諂曲猛害，恒麁惡語，撥無因果，常樂不善，愚癡我慢，無智多言，下賤家生，諸相不具，或加支分，極長、極短、極肥、極瘦疲，心懷破具，眼目常赤，面貌可畏，越分形色，支分不祥，復無善相，外相不順，內無德行，生於穢族，作惡業事，病疥無信，婬男婬女，耽酒博戲，極惡性行，其諸弟子若有此相必應遠離。
「深信三寶，具律儀戒，深信大乘，應可攝受，身無過患，內懷諸德，無病族姓，具信大乘，堅持大願，具足如是之相甚難可得。是故，但於三寶有敬信心，深樂大乘，復求福德，應當攝受如是弟子。
「若見渴仰此法，常勤念誦善逝真言，假使身無善相及見內無福德，亦應攝受；但四部眾若具本戒及信大乘亦應攝受。
「凡入曼荼羅者，總有三種所求：一、謂成就真言故，二、謂滅罪獲福故，三、謂來生求果故。若為來生求果故以起信心入曼荼羅者，非但成就來世果報，亦於現在獲得安樂。若為現在求安樂者，不如彼人求未來果。是故，智者為未來果入曼荼羅即獲得二世安樂果報。
「應所受持弟子等數，或一、或三、或七、乃至二十五隻，不得雙取，更不得已上。
「其諸弟子互不相有諍及懷怨心，不應攝受。彼等皆悉互相歡喜，調伏寂靜，於尊者所有敬愛心，生善因者，如是弟子方可攝取。
「其召請日，遣弟子等，令喫乳粥，皆為一食，及受律儀，著新淨衣，皆令面向東坐，與弟子等作召請法，先作護身，次受三歸，發菩提心；若已發者，重更憶念。以忿怒真言持誦香水，各灑其頂，復以手按其頂上各誦七遍，以香塗手復安心上，各持誦明王真言七遍。輪王佛頂一字真言，是其佛部明王；高頭大高馬本馬頭大尊十字真言，是蓮華部明王；𠹀孫婆忿怒，其彼真言有吽、發字字處，是金剛部明王；其軍荼利尊通是三部明王，碎諸難故，密迹主說訖。
「次復手按頂上，持辦誦辦事真言，還復灑水，以燒香薰。其欲灌頂，瓶置五穀等物及著花枝，置少許水，以明王真言持誦其瓶，奉獻閼伽薰香召請，正作曼荼羅。日三時持誦其瓶，應用彼瓶持誦灌頂。其弟子等令面向北坐，次弟子受授與前辦齒木，還面向東坐而嚼齒木。嚼已勿物碎斫，莫擲左右側邊，直向前擲。其所嚼頭或對向身及向上竪，應知得上成就；若嚼頭背身向東，應知中成就；若向北者及餘方橫墮，應知得世間及出世間成就；若嚼頭著地直竪者，應知入得入修羅宮成就。
「知其相已，其諸弟子還如前坐，其阿闍梨用辦事真言持誦前所辦水，各取三掬，令與飲之。飲已，然後出外漱口。次即更復供養，手執香爐，以至誠心召請諸尊。
「初應持誦曼荼羅主真言，應如是真言而而為召請。『歸命某甲明王大尊，我今明日以大慈悲作曼荼羅，為愍弟子故及為供養諸大尊故，唯願諸尊照知我心，而降加被。一切如來具諸佛大悲者、羅漢、菩薩、諸真言主、諸天善神、及護世神大威補多、及歸依佛有天眼者，悉皆憶念。我某甲明日作某甲曼荼羅，隨力供養，唯願諸尊等憐怜愍弟子及與我故，皆降於此曼荼羅處而作加被備。』如是三請，至誠禮拜，以妙伽陀讚嘆諸尊，然後發遣，分別吉祥、不吉祥相。次即為諸弟子廣說願欲相應正法，然後教令頭面向東，敷茅草臥。
「天明起已，阿闍梨應問彼等善、不善夢，所謂夢見如來具功德海制底尊容及見供養、或於僧所聞法、或餘人處聞法、或聞聞法決擇法義、或見轉讀經典、或見僧眾、或見一僧、或共住及語、或見自出家、或見僧伽藍、或見尼僧、或見菩薩眾、或見父母及諸兄弟、或見尊者、或見誦真言及見真言、或受得明、或見成就、或受律儀，或見樹林、江河、及海、大山、及島，或見敬信國王、仙人、及婆羅門，或見豪富高官宰相，或見牛、馬、犢子、師子、及鹿、吉祥鳥，或見得金及諸珍寶，或見得地藏、種種財物及淨衣服，或得諸、器杖、花果菓、諸嚴身具，或食乳粥，或見童男、童女、端正婦人，或見交友、或見與共語，或蒙灌頂、或得軍持、或於陣得勝殺害怨敵，或見親情眷屬集會一處，見諸天神登山、乘象及車輅輅車上高樓閣、見諸希奇異相之相、或作護摩及諸善事，或見渡河及超大坑、亦決快惡賊相撲叫喚、種種遊戲、作諸縱事及諸吉祥善夢，或聞真言法則、或見節日、又見善人、或蒙讚嘆，又見向起首作成就法、亦見他作……如是等夢，應知吉祥；若反此相，即應棄捨。
「若見善夢，准知成就；若見惡相，應知不成就。是故，應棄棄捨不善夢相，隨所見夢，上、中、下品獲得成就，准此應知。
「雖見是惡，欲將入者，應以寂靜真言護摩牛蘇，經以百遍即除災障，便成清淨，以憐怜愍故，隨意將入。」


靈雲校本末云：貞亨三稔六月九日一校了，是為明日授與諸徒也。
河南教興傳瑜伽上乘沙門淨嚴


大唐大興善寺開府儀同三司試鴻臚卿三藏和尚奉　詔譯
摩訶曼荼羅品第七「次於晨朝時，自應念誦，著新淨衣，於曼荼羅所用真言先須熟就誦，詣於彼處。先以辦事真言持誦香水散灑，還以此真言持誦五色繩，得好瑞相方可合繩。其五色者，謂白、赤、黃、青、黑，如其繩繩其色五色，彩色亦然。
「先應歸命三寶一切諸尊及與供養，然後後及絣繩，從東起首，其阿闍梨於東南角手執其繩，面向北住；其執繩者於東北角而面向南，記取分量。復令彼人右遶往西南角，面向東住；其阿闍梨不自不移本處，但右迴身，面向西住，亦取分量。其阿闍梨自亦右遶，往住於西北角面向南住；其弟子者不移本處，但右迴身面向北住，亦取分量。又，其弟子亦應右遶，往東北角面向西住；其阿闍梨不移本處，但右迴身，面向東住，亦取分量。其阿闍梨住東南角及西北角而量二方，其東北角及西南角是彼弟子所住之處。
「四方定已，又角南絡治量；等量正已，復中心量。其中心上打一橛子，於外四角各置一橛；其第二院及最內院，各於四角亦置一橛。從內院量至於外院，半半而減，其繞院但用白色而界一道。
「夫曼荼羅，又有其三重、亦有四重、亦有多重。其最外院廣開一門，亦有如是開四門者，并有門曲。凡曼荼羅多分唯開一門，然其中院定開四門。凡出入者用其西門，或依本法隨說出入。縱有如是開四門者，要以白色圍其三門。如是三重之院，一切曼荼羅應如是作，餘圍繞院准此應知。
「一切本尊置於內院，其次諸尊置第二院，其諸護世天當置外院。此為是都說曼荼羅法，或如本法依彼安置。
「其界道繩令童女搓，圓牢淨清潔及以堅密，其繩五色，而用白㲲及麻等作。取有乳木而作橛子，頭如金剛，真言持誦，向上小不下出頭，打下入地，於曼荼羅隨方應釘，次第應知。放繩之時，若惡相現，即不成就；其繩若斷，尊者必死；其繩麁細不圓，即有病患；忽若迷方而作法時，弟子皆狂抂。是故，應當善知方所如法界道，如安宅法所說次第依彼作法。
「其阿闍梨先請僧眾隨力供養，又復處分令諸弟子供養僧眾、或請諸僧次而作供養、及供如來施物於大眾。然後過午用菴摩勒等尊及弟子持誦軍荼利真言，如法澡浴。澡浴畢已，著新淨衣，心念軍荼利尊，將諸供養具以大慈心往曼荼羅其所弁供，如法具足，應諸要見。
「其阿闍梨緣曼荼羅所有為法事，先須純熟，以牛糞及尿塗曼荼羅，次以香水灑四面地，亦塗牛糞及以灑水，極令欣悅，散諸名花。次以其帳幕圍繞其所，建竪幢幡遍圍作幔，及以種種吉祥資具莊嚴其處。漫荼羅北面一處，先以軍荼利真言辟除諸難，置諸供具持誦而護及以灑淨，自作護身及護四方。
「正日沒時，頂戴其繩，若得好相，歡喜之心起首作法；或若不得善惡之相，以無疑心皈命三部諸尊，徐徐作法；或若數數不善相現，必不成就，勿須起首。若強作者，以除難故，當作息災護摩之法——以蘇及柴各以百遍而作護摩，於佛部中用佛眼真言、於蓮花部用耶輸末底真言、於金剛部用莽摩計真言，皆作息災護摩，然其莽摩麼計通三部母，是故三部用通。
「護摩畢已，即獻閼伽，其器金作、或銀、熟銅、寶木、石、瓦，如法而作，盛滿香水及以白花花心，持心誦真言，手執閼伽，以燒香薰，右膝著地，當心而執，以深恭敬誦根本真言而奉獻之。次獻白花及美好香，依於諸漫荼羅所用塗香、燒香，勿用有情身分及以紫鑛，但用美香，凡所用水皆須淨漉灑及以清淨。其所塗香及以燒香，用一色香將為最勝；其所獻花，用水及陸白色及香將為最勝。次，應呼弟子與彼作護及香水灑，皆令一處次第而坐。
「其阿闍梨先轉般若，至誠歸命一切諸尊及以心觀，然後方起而作畫之，用其五鐵以為彩色最為勝上、或用五寶。若無五鐵及五寶者，即用粳米粉末，色數如前，極須微細；或用石末。
「所用彩色總有四種，謂鐵、及寶、粳米、及石末。凡諸曼荼羅當用之色、或若不辨此等色者，應用燒土以為赤色、炭為黑色、大小麥末為作餘色。若作速急之時、及碎伏鬼魅、并作降伏法者，應用灰作曼荼羅；於諸彩色——五鐵、五寶、粳米粉三色——隨所用處各自白為上。
「若作三摩耶曼荼羅，應用五鐵；若作灌頂曼荼羅，應用五寶；若作息災，應用粳米粉；若作增益，當用石末色；若作降伏，當用其灰。此名彩色差別等相。
「從東北角而下彩色，極令端直，右繞而布，勿令隔斷。其色界道若有麁細、或復斷絕、及不齊正，種種難起。是故，應當慇懃布色。
「凡諸方門要當中開，謂量九分。其八分者，各取四分而為兩邊，取中一分而開為門。其出入門稍應闊作，自餘諸門以白色末而作畫閉，其所閉者稍向外曲、或置門印而閉其門、或置護方契印。
「中台及內院應用五色而作界道，其第二院應用三色，第三外院唯用白色而作界道。其著食院及行道院但用白色而作界道；餘有用灰作曼荼羅，皆是一道。其三重院一一各分而作三道，縱廣分量極令平正。於三部中諸曼荼羅法皆當如是。
「或依本法所有分量當准彼作，應置諸尊等院，更塗牛糞及灑五淨，以明王真言持誦香水，亦復灑淨方可畫尊。
「其畫尊法總為有三種，隨取一處作曼荼羅：一者、畫尊形像，二者、畫作其印，三者、但置其座坐。
「若畫像者，阿闍梨極須好能畫其形貌，一一如法，身分支節必應相稱，分明顯現與院相稱，隨其本法說作形像，瞋嗔、喜、坐、立一一相應，具足而作，勿令闕少。其諸聖尊像貌安置，此名畫形像法。
「若不絕妙畫者，應置契印。假使能畫一切諸相一一具足，難可得成。縱欲作者，淹滯時分，多作形像，亦復不善。相貌不具，即無靈驗及不成就。是故，應當置其契印，或當唯畫三部主尊形像而置，餘作契印。
「天本在尊契印即是佛頂，以心持誦彼真言；以白色畫觀世音自在契印即是蓮華；其執金剛契印即是五三股跋折羅；其諸餘尊各依本法自說契印。或若不獲彼本印者，應置部主契印，悉皆通用，隨其諸尊等所執持器杖即是彼印。
「如是略說諸尊契印，勿須懷疑，決定如是。其嚕怛羅契印即是是即利三股叉、其妃契印即是鉢置娑鉶娑䤯婆䤯、其那羅延契印即是輪印、其摩訶斯那契印即是娑婆惡底、其梵天王契印即是蓮華、其帝釋契印即是跋折羅、其火天契印即是火大爐、其閻摩契印即是單馱棒、其泥利羝契印即是橫大刀、其龍王契印即是羂索、其風神王契印是幢幡、其多聞天契印即是伽馱棒、摩醯首羅契印即是三股叉、其地神契印即是滿瓶、日月契印即是圓滿之相、諸尊契印即吉祥……等是也，隨所其印，一一而作。
「若畫形像者，契、印及座坐三種應具，諸曼荼羅縱使不說，准此應作，此名契印之法。
「但置座者，其三部尊座皆作圓形，與院相應，誦其真言，中置一點；自餘諸尊或圓及方，各誦彼等真言，中置一點；其外院尊，但呼名號唯置一點，亦無方圓。如是畢已，方作奉請，此名第三安座之法。
「若作速急之事力不及者，應作座曼荼羅，或作一、及二、三曼荼羅法。其三部主畫其其外院形像，餘諸尊等但置契印，外院諸尊唯置其座。准此應知一、二、三法，此名殊勝廣略曼荼羅法。
「其先所說形像之法，若不具足即有難起；最後第第子三三子處所總空亦不為吉。中間契印非過非空最是微妙，如法供養皆有靈驗，亦復易作能表其尊。是故，慇懃應用契印作曼荼羅。
「於佛座下置無能勝，右邊置本部母，假使於彼曼荼羅不說，必須安置；於中若有處空無尊位者，應置一瓶，瓶上置般若經甲及讀彼經；觀自在下置馬頭菩薩，右邊置本部母，縱彼不說亦須安置；於執金剛下置軍荼利，右邊置莽摩計母。
「其西門邊置難陀跋難陀龍王，曼荼羅外西面一處對門廂當置訶利羝母，於一切門置跋折羅及置金剛羂索等，隨方契印極令可畏。
「於曼荼羅第三院北面安置摩尼跋多羅將等及諸敬信藥叉。
「於曼荼羅外東面一處別置佛法僧寶，如法供養，縱使彼不說亦須安置。
「於曼荼羅第三院東面置文殊師利菩薩、大勢至菩薩、佛長子菩薩、虛空藏菩薩、成就義菩薩、無垢行菩薩、彌勒菩薩等、賢劫千菩薩……如是等大菩薩，縱使不說亦須安置。
「其院南面置金剛將菩薩、及蘇磨呼菩薩、頂行菩薩、摩醯首羅及妃、梵王、及軍闍羅持明仙王、質怛羅迦陀持明仙王、枳利知持明仙王、皤摩尊慕梨持明仙王、蘇盧者那持明仙王、只怛羅婆努持明仙王、成就義美持明仙王如是七仙，縱使不說亦須安置。
「其院西面置諸摩怛羅神、佉那鉢底神、諸羯羅訶神、羅睺阿修羅修羅王、婆致皤羅那陀、及遍照阿修羅、婆素枳等龍王……如是諸神，縱使不說亦須安置。
「其院東面為其帝釋，置拔折羅印及與諸天眷屬并淨居天，其日月天東西二面安置其印相，作圓曼荼羅，其色日赤、月白；於東南方置火神天印及諸仙、藥叉眾；於其南方置檀荼印，與諸餓鬼圍繞；於西南方置大刀印，與諸羅剎圍繞；於其西方置羂索印，與諸龍等圍繞；於西北方置旗幡印，與諸風神圍繞；於其北方置伽馱印，與諸藥叉圍繞；於東北方置輸羅印，與諸部哆眷屬圍繞；於西門北邊置其下方瓶印，與阿修羅圍繞。如是安置護方神已，各并眷屬，如法供養。
「於第二院置如來毫相尊、如來舍惡底、輪王佛頂、超勝佛頂、如來眼尊、及置如意寶幢印、并諸使者及無能勝……如是等尊，皆悉安置於佛左右。
「耶輸末底尊、大白尊、槃坦羅皤絲泥尊、馬頭尊、一髻尊、多羅尊、徹㗚尊、大吉祥尊、圓滿尊……如是等尊，置於觀自在左右。
「金剛鉤尊、金剛拳尊、遜婆明王、軍荼利忿怒尊、般坦尼訖涅婆尊、金剛錛鉢尊、金剛棒尊、不淨忿怒尊……如是等尊置於執金剛左右邊。
「凡作一切曼荼羅者，皆須安置如是等尊。其處若不滿者，即當安置。自餘不說三部諸尊，復意所樂，諸尊隨意安置。
「其第三院亦復如是，於曼荼羅外東方及南、北方各置一座，以心觀察三部諸尊，各隨其方都請供養及用閼伽而奉獻之，各誦彼部部主真言。其東方座安置佛部、其北方座安置蓮華部、其南方座安置金剛部，如是三部一切諸尊并諸使者都而奉請，如法供養，皆生歡喜。於其西方亦置一座，奉請一切天神，如前供養。
「若作息災曼荼羅者，當置三寶、及諸菩薩、淨居天等；若作增益曼荼羅者，當置明尊、及真言尊、諸大威德等敬信藥叉；若作降伏曼荼羅者，應置忿怒諸尊及使者等諸猛害尊。凡曼荼羅皆須應作三事法，是故應當置三種尊。
「其最內院若無主者，當置般若印像——於內院門右邊置一淨篋，於上置般若經甲。於外門左邊置護摩火爐，用淨好木而為燒柴，或東南方置其火爐、或隨事相應而置火爐。安置諸尊准此應知。若於佛堂、或於窟內、及以室內、及或迮集處所作曼荼羅者，隨意安置；若作成就曼荼羅者不應窟內及與迮集處而作，強作即損。
「凡作曼荼羅，於露地為上。若於神廟及與大天室，通許而作。其處若有短樹、及根、大石、及樹，要須除却；若除不得，當作息災之法而除其過。又，其樹、瓦、石等之物，若在第二、第三之院，許作法除。若當內院，應棄其處。凡曼荼羅地，以香水灑為淨。若山上作者，勿見不平之過；若平地作者，勿見右過。安置諸尊本位及方若差者，應作息災之法而除其過，然第二院必不得錯。是故，畫位畢已，安心普視，若有錯處即當復改。
「其自念誦之尊及與弟子念誦之尊，隨其本位任意安置。若有弟子堪灌頂者，應作方階，灌頂之處以其白色而階其道。又以五色作一蓮華，甚令圓滿，以萬字……等諸吉祥印圍繞其花，或作其形而安置之。其作食處以白色界道，所有食飲皆置一處，所有幢幡、瓶……等諸供養具亦以白色界道其處而安置。」
瞿醯經奉請供養品第八「次說奉請及供養法：作曼荼羅畢及觀視已，出外灑淨，面向東，禮一切諸尊而取好相，念誦曼荼羅主真言、或誦部心真言，勿令心散亂，乃至當見吉祥之相。得好相已，以心生歡喜，然後方作護身等法。用辦事真言、或先持誦有功真言，要用五尊真言而作護身——所謂枳利枳利尊、軍荼利尊、金剛橛尊、金剛墻尊、金剛鉤欄蘭尊。普通諸部而作護身，降伏諸難，或用曼荼羅主根本真言、或或以心真言而作護身。
「其諸弟子如前所說及心作護，作護法已，入曼荼羅，執閼伽器，真言持誦。其器用金而作，或銀、熟銅寶、及娑婆頗底迦、或白瑠璃、或用木、石、商佉、樹葉、螺、及新瓦而作其器，勿令闕損，如法而作。中盛香水及置名花，以真言瀉寫垢……、乃至清淨。後以曼漫荼羅主真言持誦七遍，安置內院以為供養，餘處但灑即成供養。
「其應置瓶勿黑及以赤色，端正新作，勿令闕損，輕及端圓，盛香水滿，及置五穀、五寶、五藥，繒綵纏頸項及纏華鬘，并著花菓枝葉、亦著柑欗欄散花，持誦七遍，四方及四角諸門安置以為吉祥。或若不辦如是等瓶，為灌頂者中置一瓶及四門四角各置一瓶，於其出入三重之門各於當邊一一置瓶，於外當門要置一瓶。假使不辦眾多瓶者，安置一瓶或安四瓶，其門外瓶必定勿闕。
「其五穀者，謂胡麻、小豆、大麥、小麥、稻穀，餘言一切穀者，應知五穀。
「言五藥者，謂僧祇、毘夜、乞羅、提婆、娑訶提婆、枳㗚羯尼，餘言一切藥者，應知五藥。
「其五寶者，謂瑚頗、金、銀、商佉、或珠或寶，餘言一切寶者，應知五寶。
「其幡竿者，端直及長，各於八方去處不遠如法安置，東著白幡、東南紅幡、正南黑幡、西南烟色幡、西方赤色幡、西北方青色幡、正北黃色幡、東北赤白幡，如是八色隨方而置，於竿頭上結絓鴆、鵲繼躭𩤜繼鵲、鴟尾，極令端正；或若不辦，但於四門而置，或但東方置一白幡。
「其燒香爐但用瓦坏，勿令火燒，數至一十，四方四角各置一枚，於門及外各置一枚；或若不辨如是坏爐，瓦器亦得；若不得辦多，於其門前但置一爐。
「復於四面各竪一門，於上懸鈴、傘蓋、及拂、并與華鬘，亦以大麥、小麥、稻穀而作生蘗，於外四面而置供養。
「復於四面幔幕圍著如前所塗四面之地，散諸名花、及稻穀花、并散諸穀花，置萬字……等諸吉祥印，如是廣設供養諸具。
「或復隨力辦供養已，然後方作奉請之法，執持如前所辦閼伽，各各各以本真言奉請諸尊、或復都用曼荼羅主真言都請諸尊、或依本法所說如是奉請——於佛部中，用輪王佛頂明王及以部母真言而請本部諸尊、於蓮華部用濕縛婆訶明王及吉祥部母真言而請本部諸尊、於金剛部用遜孫婆明王及莽奔麼計部母真言而請本部諸尊、或復唯以曼荼羅主之根本真言或心真言用請一切內外諸尊、或以當部主根本真言或心真言奉請本部諸尊、或以各各各用本真言奉請諸尊——若先誦得者應一一請。
「如是次第以其閼伽依法請已，即當奉獻般地夜香水，又數奉獻閼伽而作問訊之辭，次即禮拜，然後次第作法畢事已，方作供養。初獻塗香，次即供養花、燒香、飲食，後獻燈明。
「其塗香者，用白檀香、沈水香、迦濕彌㗚香、苾唎利曳應舊香、多迦羅香、優櫌婆羅香、苾利唎迦香、甘松香、丁香、桂心香、龍華香、禹車香、宿澁蜜密香、石南葉香、蘆根香、瑟菟埿耶汁香、乾陀羅沙汁香、沙陀拂瑟婆香、婆沙那羅跢迦香、勢禮耶香、闍知皤怛羅香、香、附子香、吉隱底香、隱摩豆唎利迦香、胡荽香、諸樹汁類香、如合香，如法相和，隨所合香皆置龍腦。
「應用雨水未墮地者而作塗香，真言持誦，次第供養內外諸尊。其塗香中香甲勿置有情身分及與紫𨥥鑛，勿用穢惡、蟲中食、無香等者，當取好淨者，亦勿將持水而研其香。若供養諸佛塗香者，當用新好欝金香或黑沈香和龍腦而作塗香；若作供養觀自在者，當用白檀以為塗香；若供養執金剛及眷屬者，當用紫檀而為塗香；自餘諸尊，隨意而合用供養之。
「其供養花香者，取水陸花——謂摩里迦花、魔句花、群馱花、摩羅底花、那縛嚩摩里迦花、苫蔔迦花、阿輸迦花、奔馱迦花、拂利曳應舊花、歸夜迦花、舉地迦花、計娑羅花、底羅迦花、娑羅花、迦尼迦羅花、樹花、優波羅花、多迦羅花、迦羅毘羅花、迦曇婆花、阿輸那花、漫闍梨花、紛汾荼羅迦花、迦癡迦羅花、于遮那羅花、婆荼羅花、尸多乾地花、俱羅婆迦花、皤拏花、婆荼羅舍花……如是等陸陸塗地生華——次第供養，勿用惡者。
「以乾多迦花、歸夜迦花、尸俱嚕花、遮婆花、阿底目得迦花、央句羅花、唧郎迦那花、尼婆花、鷄跢移枳花、摩那延底迦花、句欄荼迦花、那摩迦花、句吒遮花、毘羅嚩花、摩利迦花……如是等不祥陸陸塗花，於降伏事而用供養。
「忿陀利花、赤蓮花、諸類青蓮花……如是等諸水生花，通用供養。
「其赤句勿頭花、白蘇乾地迦花……如是等不祥水花，於降伏事而用供養。
「取計婆娑羅花、迦尼迦羅花、摩羅底花……等諸白香美諸花供養佛部，取蓮花……等諸水生花供養蓮華部，取阿輸迦花、底羅迦花、群多花、那縛摩里迦花、拂佛利曳應舊花、婆句羅花、赤迦羅羅花毘羅花、優波羅花……如是等花供養金剛部。
「其燒香者，用白檀、沈水相和供養佛部，用尸利稗瑟多迦等諸樹汁香供養蓮華部，用黑沈水香及安悉香供養金剛部。
「次說普通和香：非應有情身分之者，取白檀香、沈水香、龍腦香、蘇合香、薰陸香、尸利稗瑟吒迦香、薩闍羅沙香、安悉香、婆娑羅枳香、烏尸羅香、摩勒迦香、香附子香、甘松香、閼伽跢哩香、柏木香、天木香、及鉢地夜等香，以沙糖相和，此名普通和香，次第供養諸尊。或隨意取如前之香而和供養、或復總和、或取香美者而和，如是隨辨塗香、及花、并以燒香，以誠心以供養。
「若置華鬘而供養者，縱有少分穢臭之花，不妨供養；若多，應棄香花等物。所不識者，不應供養。其有情身分之香所觸，諸餘供養之具皆悉成穢，是故勿用；其紫𨥥鑛香於三部中總不許用。是故，行者應當通解如是差別。
「其曼荼羅外四邊之地普置香爐，或坏、或瓦石者，皆置燒香，如法供養，縱用有情身分之香亦不妨用。
「第三院世間諸尊，隨意供養香花等物；其部主尊倍加供養；自餘諸尊各於本座隨應差別次第供養。
「於三部主尊前各置香爐、曼漫荼羅主前置一香爐，勿令香烟斷絕，或二一一院置以一香爐而用供養。若不辨者，但用一香爐普供養諸尊。然供養一尊已，即應香水灑淨，更供如前灑淨，准此應知。
「如是奉獻塗香及花等并以燒香，於曼漫荼羅中一切尊已，重奉閼伽畢已，次供養飲食，極令淨潔，生平等心，皆以真言持誦飲食，次第差別隨應供養——三部主尊倍加飲食，曼漫荼羅主數倍而加，自餘諸尊次第差別，准此應知。寧增加食，不得闕少。是故，以淨香美飲食種種而供養，悉皆歡喜。
「所行食類若不遍者，應以餘食充其闕數。或若不辨，但供部主、或但置於內院，表心供養一切諸尊。於一一院，凡所行食從頭一一遍布，行已更取餘類遍行如前。其部主前若加供養，必無過失。
「正行食時，若錯闕少，即應補闕，便乞歡喜。應下食處，先布淨芭蕉葉、或布荷葉、或布波羅沙葉，先下莎悉地迦加食，次行飲食，最後應下諸菓子類。
「其飲食者，用大小麥麪麵而作及用粳米粉而造，極令淨清潔及與香美——謂羅住迦食、皤羅皤尼迦食、脾那迦食、末度尸羅乞食尸羅乞那食、阿輸迦伐底食、似菱陵角形食、餅噉敢鉢波拔吒迦食、鉢知食、似鵝形食、仇阿食、羯補迦唎迦食、布尸夜鉢多食、盛威滿蘇食、盛沙糖食、烹煎餅塗沙糖食、婆羅門餢浮𩜶食、盼荼迦食、渴闍迦食、薩闍迦食、薄餅食、如鳥形食、胡摩脂餅、糤米揣如象耳形食、小豆烹煎餅等。
「小豆所作之食，謂浦波食、輸瑟迦食、鉢那波浦迦餓鍼波浦波鍼迦補波迦鍼食、豆基食、著鍼豆基食、資跢羅浦波食、儞烏嚕魯比迦食、乳浮娑耶利迦食、珍荼浦波迦食……如是等類食。
「粳米、小豆、胡麻少分相和作粥，其小豆、胡麻搗篩為末，以粳米成糜，此名枳利娑婆羅粥。乳粥、淡水粥、酪粳米粥、酪漿水、粳米粥、或赤、或黃等粥皆以淨器而盛供養，或置所布葉上。
「粳米飯及六十日熟稻粳米飯而廣多獻，小豆羹等種種羹香味淨潔而奉供養，粳米飯和乳酪及和沙糖而奉供養，所有種種上淨妙飲食而奉供養。
「復依供三白之食、部步底迦食、廣多食、種種食——粳米飯、和乳酪、牛蘇者，此名三白食也；乳粥、枳利娑羅粥、小豆羹者，此名部底迦食；如前三食加粳米飯，色色分分加多，此名廣多食；如前四食更和酪粥，即名種種食。
「所有臭穢、辛苦、澁濕味、古殘宿、不祥之食不應供養。或若不辨種種羹者，但用小豆羹而供養，亦得。
「凡所飯上皆應點酪，若不得辨者，必須供養六種飯食——所謂乳粥、小豆羹、沙瑟迦等食、粳米、飯酪、枳利娑羅粥。縱使極貧，不應闕少六種之食。若闕一者，不成供養。凡乳粥上皆應著蜜，凡於酪上皆致沙糖，其小豆羹上應著牛蘇，若有薑者亦應著之。
「復應供養種種菓子及諸根食，此二種食菓，一切真言及與明尊皆悉愛樂。
「其菓子者，謂阿摩羅果、石榴果菓、麼路子果菓、蒲浦桃、果棗、柿子、迦必他果菓、毘闍補羅迦果菓、欗子、波那娑婆果菓、吒應子果菓、羅句者果菓、暮止上者果菓、木果菓、波羅曳迦果菓、乞瑟利迦果菓、阿麼羅果菓、侵部果菓、勿㗚跢哆毘迦果菓、迦羅末多迦果菓……等，等，得種種好果菓而用供養。所有臭穢菓不應奉獻，謂穢果菓者，尸利頗羅果菓、椰子、多羅果菓、波羅跢迦果菓……如是等穢果菓不應奉獻。
「亦應供養種種根藥，熟煮了以煮子了以煮子尸去皮，如法奉供養，謂毘多羅根、芋子根……等。其諸穢根不應供養，其穢根者，謂輸羅拏根、羅蔔根、迦闕闍鬪迦乾陀根……如是等穢根不應供養。
「其菓子中，石榴為上；於諸根中，毘多羅根為上。是故，應簡而用供養。其熟煮小豆以和牛蘇并著胡麻而供養之。
「第三曼荼羅，於外四面地上布散白花，亦以胡麻、稻花遍散。
「最後出外，於諸方所祭祀部多諸非人類，用因粳米飯以和稻花、胡麻及花，煮小豆、娑耶里迦飯以塗牛蘇，已上飯食總和一處。
「其阿闍梨以歡喜心於一一方各各三遍下食，以祀羅剎及毘舍闍等、及與部多諸食血噉肉者種種之類、或居地者、或居樹者、或居林者、及以心所念著者皆須祭祀。
「於時，忽然若聞大聲，以無畏心更更叫應祭祀；或聞野干大叫及大吼聲、或見其身、或見拔倒樹根、及見樹折、或聞雷聲、及種種希奇異相者，更復祭祀而作護身。
「其及阿闍梨如聞、如解、如見目、如法於諸方所祭祀畢已，洗手灑淨，於其門前燒香供養。次入於內，奉獻閼伽及燒香，供養前所置食，以心運供於第二院、第三院所有諸尊，一一奉施上妙好新淨衣服，自餘諸尊各奉一匹。或若不辨，各奉三部主尊用兩匹返衣服，或若但以兩匹返衣服置於箱中而奉施內院，運心普施一切諸尊。然後各誦諸尊真言七遍，其曼漫荼羅主真言持誦百遍已上，其三部心真言各誦百遍，然後次第應作諸尊一一手印持誦三遍。如是作已，悉皆歡喜，滿其所願。」


靈雲校本末云：時貞亨三丙寅年六月十一日校了，是明日授于諸禪侶故也。
河南教興苾芻淨嚴

蕤呬耶經卷下
大唐大興善寺開府儀同三司試鴻臚卿三藏和尚奉　詔譯
分瞿醯壇多羅二合經卷下分瞿醯壇多羅經卷第三卷下分別相印相品第九「亦名三部三摩耶印，於一切曼荼羅通用之印，其護身印、及結方印、驚覺奉迎請之印、及灌頂印、辟除障難印、奉獻香華等印、息災難印、碎伏難印、繫縛難印、解放難印……如是等印，於手印品皆悉廣說。如前所說淨治及護身法，其皆用手印相應而作。
「若欲碎伏難伏者，當用金剛母跢迦羅印，及於祕密曼荼羅羅中所說十八大印皆應用之；若作呼召之法，當用金剛鉤印；若作結縛難法者，當用金剛鎖印；若作調伏法者，當用金剛棒印；若作怖魔法者，當用喫金剛印；若有越三摩耶者，當用受三摩耶忿怒印而作調伏，或用大力金剛棒印；若欲碎滅諸障難者，當用遜婆明王真言手印。作此法已，其諸難等皆被火燒。是故，當用如上尊等諸印等法繞統用，即知有大威力。是故，應當於一切事皆順用之，或隨彼說於彼而用。
「復次，應當作護摩之法：面向東方，茅草端坐，燃火火然著已，灑淨其火。又而用茅草，初應滿杓蘇護摩，最後亦然，次應以蘇及與柴等諸物如法護摩。如念誦法，護摩亦然。以寂靜真言為一一尊七遍護摩，心念彼尊，為其一尊護摩畢已，即須灑淨其火，方為餘尊護摩。
「護摩畢已，都請諸尊，更作護摩，滿百八遍，於諸尊所而乞歡喜，即懺悔一切罪障、隨喜功德、廣大發願、數歸三寶、及歸不退大菩薩眾一切真言并與明尊、數數增發大菩提心。
「次應讚嘆三部尊及餘諸尊，次應誦經，然後志誠之心啟請諸尊，深生珍重，所燒之香勿令斷絕，數奉閼伽。
「作如是次第作法畢已，復以誠心頂禮諸尊，然後如法將其弟子一一令入。當喚一一弟子，如前香水灑淨，以塗香等供養，用香塗手按其心上，誦其真言。次以辨事真言持誦新帛，繫其面門。復作三摩耶印置其頂上，誦彼真言三遍。次作曼荼羅主手印置於頂上，誦彼真言三遍，引別將曼荼羅門前。
「其阿闍梨應如是言：『我等某甲如法作此曼荼羅，將弟子入，隨其福德及與種姓并以成就、隨堪法器，於此曼荼羅中願視其相。』次應散華，隨所墮處，即屬彼部族姓及尊。次應開面視曼荼羅，其阿闍梨以歡喜心為彼弟子作如是言：『汝今觀此妙曼荼羅，深生敬信，汝今乃至生諸佛家中。諸明真言已加被汝，一切吉祥及與成就皆悉現前。是故，堅持三摩耶戒，於真言法勤加念誦。』次令弟子以香華等普供養三部及以讚嘆。
「其阿闍梨於曼荼羅所授與弟子，隨其所得於本真言、或令弟子坐第二一一院持誦所得心真言，具看其散華，隨所墮處准知上、中、下成就，謂隨諸尊上下差別及以坐位次第，准知上下。花若墮於佛頭上者，當知成就佛頂真言及佛毫相等諸尊真言；花若墮於佛面上者，應知成就佛眼等尊諸明真言；花若墮於佛中身分，當知成就諸心真言；花若墮於佛下身分，當知成就使者真言。隨花所墮，於身上、中、下分，當知成就上、中、下品。其執蓮華及執金剛，隨花墮處准上應知；自餘諸尊但知上、中、下品成就。
「若花墮處去彼尊遠，當知久遠方可成就。花若墮於食院之上，隨所屬尊得彼真言；花若墮於兩尊中間，隨所近處得彼真言。花若先墮於內院中，即却超出於其外院中，當知彼人信心不具，若強持誦，得下成就。花若墮於諸界道上及行道院，當知彼人無決定心，不獲成就。花若墮於二尊中兩間，非近、非遠、及墮界道、并行道院，若欲復擲，應為彼人作護摩法然後擲花。
「花若墮於內院，但隨墮其院皆屬彼尊，凡作曼荼羅皆置三部諸尊，復於本方更置一座，運心以表一部諸尊。其內院中要復須安置般若經甲夾，於內院門必須安置守中門龍王。
「花若墮於飲食院上，當知成就增益等事；花若墮於部主尊上，當知成就作曼荼羅；花若墮於七佛世尊身上，決定成就三部真言；花若墮於執蓮華上，當知成就兩部真言；花若墮於執金剛上，當知成就本部真言。
「花若先墮於第三院內，却超出向行道院上，應棄彼人，後時將入餘曼荼羅。若欲強將入者，當作護摩，更與擲花。還若若還不著，更作護摩。如是三迴若不著者，則須擯出。
「其阿闍梨以如是法將諸弟子一一令入，散華畢已，復獻閼伽及香華等，其弟子等各各應與布施。阿闍梨次將得一一弟子於護摩處於阿闍梨左邊坐，其阿闍梨應以左手執其弟子右手大指，用曼荼羅主真言、用牛蘇護摩七遍，復以寂靜真言護摩牛蘇七遍，復以牛蘇於其弟子頭上右轉三遍而作護摩，復以神袋繫於右膊，復以香塗手按其胸上，隨意持誦而發遣了。自餘弟子皆如是作應護摩，用蘇嚧婆數杓而作護摩蘇。復以右手護摩諸穀，坐於茅座，其淨水中亦置茅草，先備茅環，於爐四面復布茅草，作護摩時皆應如是。先取乳汁、乾柴置於爐中，以蘇灑上而生其火，後取乳汁柴濕濕柴而作護摩。如護摩蘇遍數多少，胡麻數量亦復如是。其餘穀等隨意護摩，最後以滿蘇護摩。
「其請火神及與發遣用彼真言、其灑淨等用前真言、或隨餘說，如有真言之於護摩用者，隨意而用。」
瞿醯壇怛囉經分別護摩品第十「次說息災、增益、及降伏事三種護摩差別之法，依作彼曼荼羅，隨事而作護摩。
「若作息災護摩，面向北坐；若作增益護摩，面向東坐；若作降伏護摩，面向南坐。
「若作息災災護摩曼荼羅及與護摩，其爐圓作；若增益，方；若作降伏，三角。
「若作息災曼荼羅及護摩摩者，應用白色；增益，黃色；降伏，黑色。
「若作息災事者，坐蓮華座；作增益事，坐草茅草座；作降伏事，以右脚押左脚蹲踞，勿著地坐。
「以寂靜心作息災事，以歡喜心作增益事，以忿怒心作降伏事，或隨本法所說依彼而作。
「若作息災事者，用樹最上枝而作護摩；若作增益事者，用樹中枝而作護摩；若作降伏事者。應以樹根而作護摩。
「若作息災事者，應著茅草之衣；若作增益事者，應著芻麻之衣；若作降伏事者，應著青色衣、及血濕衣、或破穢衣、或復裸形。
「若作息災事者，應以蘇乳、稻穀花、大麥、蜜、及乳粥、茅草之牙、并桾那花、注多樹葉、及白檀香、烏曇、末羅樹木及菓、阿輸他木、苦練木、苫彌木木及果、波羅闍木、及諸餘物而作護摩。若若他木作增益事者，應以乳粥、酪飯、蜜乳、及飯、酪、粥、胡麻、及三白食、天木、茴迴香、及天門、冬東龍華、尾盧婆果、諸穀、及柴、自餘物等而作護摩。若作降伏事者，應以赤白芥子血、及芥子油、毒藥、骨灰、髮、荊棘、仇毘多羅木、句吒木、迦多羅木、有刺之樹而作護摩。如是三種護摩之事，於其本法縱不說者應依此法。
「次，阿闍梨觀其弟子，堪授法器應灌頂者，即當如法與彼灌頂。其弟子先應灌頂頂禮，請阿闍梨及與布施，先辨新淨座，以辨事真言持誦其座，置於灌頂曼荼羅中。又辨新淨白傘，於上懸花鬘，復懸白色綵帛，以曼荼羅主真言持誦其華等。又於曼荼羅內置諸吉祥之具，其阿闍梨與其弟子如法護身，令坐其中央。
「其阿闍梨當以牛蘇與香相和，用軍荼利真言持誦其香，薰其弟子，即將其傘當蓋於蓋當上。復令餘人執淨犛牛拂、及扇、香爐，箱中置衣，并盛商佉及筋諸吉祥物，令執其箱，復執酪椀，如是等物皆令人執。若得辨者，應作音聲，又執四瓶令住傍邊，其阿闍梨與誦吉祥諸妙伽陀。
「如是次第今且略說，若欲廣作，當依本法。其阿闍梨普應頂禮曼荼羅中一切諸尊，為灌頂故至誠啟請，即應奉持前所持誦百遍之瓶，徐徐當繞於曼荼羅。遶三匝已，復以三種真言持誦其瓶，於其頂上而作手印，并誦根本真言，還誦此次真言與彼灌頂。若作傳法灌頂，應面向西坐；若作息災灌頂，面向北坐；若作增益灌頂，面向東坐；若作降伏灌頂，面向南坐。灌頂畢已，次其阿闍梨自手執其衣與彼令著，及以塗香塗彼身上，并與華等供養，亦以華鬘交絡兩肩，復與臂釧令著其腕。
「阿闍梨自手執其傘，令彼弟子遶曼荼羅。遶三匝已，亦至西門前即數禮拜，其傘隨身來去蓋頭。其阿闍梨啟請諸尊，作如是言：『我某甲與某甲灌頂畢已，今付屬諸尊令持明藏。』作是語已，應放其傘，令彼起立，對曼荼羅前，為說三摩耶戒：『汝今已成曼荼羅阿闍梨持明藏者，諸佛、菩薩、及真言主、一切天神已共知汝。若見有人堪作法器，怜愍彼故，與作曼荼羅，教使持誦。』其阿闍梨次應為彼依如前法而作護摩。燃火著已，用曼荼羅主真言護摩牛蘇百遍；復以寂靜真言，蘇蜜及酪與飯相和，護摩百遍；復用胡麻護摩百遍。如是作已，用其淨水灌彼頂上。
「次當廣視其曼荼羅，解說諸尊，教視本手印相，復教明王真言，次教今令坐一處持誦所得真言，次教以諸香華供養本尊及與餘諸尊。
「次，其弟子於護摩處以至誠心禮拜阿闍梨，隨所須用應當布施、或隨所有物悉皆施與，所謂自助、眷屬、妻子、錢財等物、或隨阿闍梨所歡喜者當施其物、或自愛樂者應當施與。若貧窮者以力奉事令尊歡喜，然於諸施中承事為最。
「凡欲布施，先奉兩兩奉疋衣服，然後捨施餘物，求成就應如是施。若求三摩耶，即應布施衣服、及金、牸牛并犢、及隨身有皆應布施、乃至自身，求三摩耶者應如是施。
「其阿闍梨次教諸弟子等次第令坐，自讀《般若經》令彼等聽。次為彼等都說三摩耶戒或：『汝等從今常於施三寶、及諸菩薩、諸真言尊恭敬供養，於大乘經恒生勝解。凡見一切三寶、亦見受三摩耶戒或者，當生愛樂。於尊者所恒生恭敬，於諸天神不得嗔嫌，應須供養。於其外教不得信學，凡來求者隨有施與，於諸有情恒起慈悲，於諸功德勤求修習。常樂大乘，於明藏行恒勤精進；持誦真言，於經明藏所有祕密之法，無三摩耶者皆不應為說真言及印。具學明藏，祕密護持。』如是說三摩耶已，各各視彼所得本印及與真言所屬之部，并與說彼本曼荼羅。
「次，阿闍梨當灑自身，更奉諸尊閼伽，次第供養一一諸尊。次以曼荼羅主真言護摩百八遍，復以寂靜真言護摩百八遍，次以部心真言護摩二十一遍，次以一一諸尊真言用牛蘇各護摩七遍，然後以其本所持真言隨意護摩。次更如法護身祭祀諸方。祭祀畢已，先洗手灑淨自及弟子，以香華等次第供養一切諸尊及與頂禮，所置供養以至誠心奉施，然後應用。
「凡隨所作曼荼羅法，要須先成熟明了解已，然後方作。曼荼羅法，猶傍置經，數數檢却本，恐有失錯錯失，何以不熟！
「凡作曼荼羅時，當令助成就者外護其處。每出外時，先其助人入於其所，令作守護，必勿令空；若無如是弟子堪執繩者，即先釘𣐍一頭，自捉而作界道；若無助成就者，一切諸事皆須自作。其助成者若有病患、及與無戒、亦不清淨、不明諸事，縱解明藏亦不應取。
「若作曼荼羅畢已，忽有外道族姓家生，心行耎善、有力正直、深信愛慕，自來欣勤求入曼荼羅者，其阿闍梨知彼有信，假使作曼荼羅畢已，令彼人入正法故，于時與彼作召，請法令入曼荼羅。其弟子等或若不具其本善相及與法闕，當作息災護摩。
「若作曼荼羅，先應啟彼國王令許，於其王所詣請取壯士，皆有威勢，各執器杖以無畏心遶曼荼羅立主，或有如是弟子堪為法器受持。
「召請弟子之時，若不在者，應作彼形而作召請等法；或有弟子擬欲灌頂，若不在者，當與別弟子充數灌頂；或有弟子欲求其事作受持，若不在者，不得為彼弟子充與別人；若為弟子受持時，忽若不到，應知其阿闍梨着大重病乃至致死。
「若作召請法已，或若或有如是因緣，第二之日辨不辨作曼荼羅，其日應作息災護摩，至於暮間更復召請，至第三二日作曼荼羅。
「若正起作曼荼羅時，忽若闕少小小之具，不須相待，或若過時即諸難起。
「若作曼荼羅時有難事起，當以真言避除，或以方便令息災。若不能除，所有供具以水灑淨，一時供養及奉閼伽發遣諸尊，別日當作息災護摩，後作亦得。
「如七明妃曼荼羅者，應作七院，依彼本法而作安置，勿疑彼法、此法相違；其藥叉曼荼羅法亦復如是。
「或有曼荼羅本法有闕，應依此法而作曼荼羅；或有如是曼荼羅別指餘法，還依彼法而作曼荼羅；或有本法，雖云曼荼羅不說次第，總依此法次第應廣作。如於持明藏廣說曼荼羅法、或依於本法說曼荼羅、或如阿闍梨指授說曼荼羅如是等所說次第，乃依依彼法而作曼荼羅，勿生疑惑。
「若有本法說瓶分量，或大、或小，但依此法而作分量，縱違本法亦無過患，或若自餘諸尊之所欲加供養亦無所妨。凡隨所說一切法事，非遮增過，若闕不成。
「或有如是曼荼羅說訖令諸弟子各執香爐及與燈明遶曼荼羅者，如是殊異之法必不應違，但依彼作。或有如是曼荼羅法，說是三摩耶時作如是言：『汝等今者得載乘法船，出離生死。』或誠心散華者必依彼說，不得違彼。如是等殊異之法各依本法而作，若不說者必不應作。
「凡入曼荼羅必有四種灌頂：一者、除難，二者、成就，三者、增益己身，四者、得阿闍梨位，如是灌頂之法前已廣說。
「次，今當成受明灌頂：入曼荼羅隨所得明欲成就者，以彼真言持誦其瓶三百遍已，與彼灌頂。還用彼真言所護摩物持誦七遍，然後一遍護摩，如是乃至三三百遍護摩，此名第二受明灌頂。若有被難所著，為除難故作灌頂者，此名除難灌頂；為求安樂及與富貴、并求男女除不祥故作灌頂者，此名增益灌頂。
「凡蒙灌頂，諸佛、菩薩、及與諸尊、并持真言行菩薩等皆悉證明加被護念，聖觀自在及執金剛所有真言悉皆成就，一切天神不能損害，皆悉恭敬，在生死中不墮惡趣，不生貧窮家及不具足之人所惡污嫌，恒憶宿命多饒資財，具戒端正，當生天人，恒遇佛世，於其菩提心曾不退轉，施諸尊并乞歡喜。
「復執閼伽，各各以本真言如法發遣、或依本法而作發遣，所有資具當泮大河，飲或飲或其飲食施與貧兒，不應與狗及烏烏鳥等下鳥。
「於曼荼羅所有財物，其阿闍梨並應收取，隨意受愛用，勿更與弟子。其弟子等若用其物，墮三摩耶。是故，其物阿闍梨用；若阿闍梨不用其物，當施三寶——其傘、𤛆𤛆磬拂等物應施於佛；其座、塗香、燒香等物應施與法；其衣、瓶、器等物應施僧伽；若無僧伽，應施苾芻、苾芻尼、及優婆塞、優婆夷其弟子乃至少分不得用之——其弟子乃至少分多少不得用之若無僧伽應施苾芻苾芻尼及優婆塞優婆夷。
「其第二日為滿所闕之法并息災故，護摩百八遍。」
補瞿壇怛羅二合經補闕品第十一「次復更說如前，不說闕少之法。於諸曼荼羅法所未說者，其阿闍梨善解明藏及與真言，具戒清淨及有慈悲，妙解畫曼荼羅。直心清淨者，應若作曼荼羅，或於舍上廣淨其處及令平正，以白土塗亦應得作；或於神廟亦應得作；或於水上密布淨板如法埿治，於于上而作。如水中行尊及鼓音尊曼荼羅者，應于水上作也；其婆羅門祭祀之地及棄空棄持糞空棄糞村穢之地，前經所作曼荼羅地並應棄之。或說但以一道真言作曼荼羅者，則依彼法而作，即彼多羅尊曼荼羅是也。
「或若有如是曼荼羅具足自有眷屬真言者，還依彼法而作，即忿怒火大尊曼荼羅是也。
「或若有如是曼荼羅，於于其本法真言不不真言具足者，當取都法通用真言作曼荼羅。夫其真言曼荼羅所應用者，先須各誦數滿千遍，具大福德，不久出離生死苦海，當得無上菩提之果。及其灌頂者，具如是等無量功德、具真言族、行菩佛薩行。是故，阿闍梨應解都法及得灌頂許為傳法，然後方作曼荼羅法。若違此法作曼荼羅，即不成就，死墮地獄。其入彼者無利益，非但無益，諸障難起——所謂飢饉、疫疾病、亢旱、諸賊盜起、國王相諍、其諸弟子被魔所損、其阿闍梨必定致死，若不依法作曼荼羅有如是等種種難起。
「若於佛部曼荼羅中得灌頂者，即應三部曼荼羅中得阿闍梨；若於觀自在曼荼羅中得灌頂者，即於二部曼荼羅中得阿闍梨；若於執金剛曼荼羅部中得灌頂者，即於一部及摩跢利迦神諸曼荼羅中得阿闍梨。
「大作曼荼羅時，唯與一人受阿闍梨灌頂，自餘灌頂或三、或五，必不應應不雙，皆以各別供具而為灌頂。其得受明灌頂之人，應教成就曼荼羅法；其得自餘灌頂者，應教所得真言本法及手印法。
「若有愚人不入曼荼羅，持誦真言雖滿遍數終不成就，復起邪見，彼人命終墮於地獄；若有人與彼真言法者，彼亦墮三摩耶戒，命終之後墮於嚕魯羅婆地獄。若以失念及放逸故墮三摩耶，即應持誦部心真言一洛叉遍、或誦阿那羅暮阿尼陀羅尼一千遍、或息災護摩、或復更入大曼荼羅。若有愚人不解教法作曼荼羅，如犯五無間重罪所墮之處，彼亦如是。
「若有如法以求功德作曼荼羅，彼大菩薩生於淨土。其有入彼曼荼羅者，不被鬼魅所著、及諸蠱毒、毘舍遮、摩呼羅伽、羅剎、種種揭羅訶、并諸魔難悉不能傷，一切罪障悉皆消滅，不墮惡趣，所所所持誦真言皆得成就，不久即得成菩提果。
「其阿闍梨以慈悲故，應當慇懃教一弟子通解都法，令持我明藏。
「我今已說一切曼荼羅都法，若作曼荼羅者，皆依此法而作。若以此法與弟子者，先教明王真言手印及大手印諸曼荼羅，然後方與此祕密法。」


靈雲校本末云：貞享三年六月十夕一校了。
　　　　　　　　　　　　　淨嚴
