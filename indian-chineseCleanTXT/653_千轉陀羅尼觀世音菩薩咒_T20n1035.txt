
千轉陀羅尼觀世音菩薩
大唐總持寺沙門智通譯唐大總持寺大德法師智通奉制譯唐大德法師智通奉詔譯
娜謨曷囉跢娜怛囉囉上囉上聲耶夜娜麼阿唎利耶跋盧枳羝鑠筏囉夜菩提薩跢婆夜莫訶薩跢婆夜莫訶迦嚕嬭迦夜跢姪他闍曳闍曳闍夜婆醯儞闍榆跢唎迦羅迦羅麼羅麼羅者羅羅者羅綺拏綺拏薩囉皤羯囉摩跋囉拏儞迷薄伽跋底娑訶薩囉薄羯羝薩囉皤菩陀跋盧枳羝者芻輸嚕怛囉揭囉拏是訶皤迦夜末弩毘輸達儞素囉素囉鉢囉素囉鉢囉素素上素上聲囉薩囉皤菩陀阿提瑟絺羝娑婆訶達囉麼陀覩都揭囉鞞娑婆訶阿婆皤娑皤婆皤達囉摩皤蒱馱尼曳娑婆訶
千轉印與觀世音心印同頭指以去四指反叉。向內相捺。左大指屈入頭指中。右大指舒直。向內勿曲。兩腕相合。兩脚作丁字形。乃右脚直立左膝曲在外。弩跨身屈向左邊。以心印當右乳前勿著乳。面作笑顏頭傾頭向右每月十五日洗浴於淨室。手作心印誦呪。滅四重五逆。
千轉云。誦此呪已惡業消滅。至七遍五逆罪滅。若滿十千遍已罪無不滅。十萬遍面見觀音種種莊嚴者。七日之中初作法時。惟唯得食乳糜蘇酥酪白餅粳米飯。不得食鹽醬菜。最後一日勿食。十五日夜空腹。佛前馺馺誦呪無定數。見像動搖。出聲唱言善哉。放光明曜。復以真珠寶物安呪師頂上。即知成驗。面見觀音已。得滿一切善願。又於睡眠中夢見觀音種種莊嚴者。一切善事成就。一切惡業消滅。直轉讀者亦得滅罪。欲東西行時。先呪手七遍以摩拭面。所至之處無諸災橫若能清淨如法常誦不廢。得第一地。若有女人能誦持者後成男子。更不重受如是女形。先作壇安置供養備訖。然始誦呪其壇四面各長十六肘。四重作規。院相皆外白色內四色。各一重如似壁勢。即是八重也。合五方色四面開門。東西南北相當。正中一重不須開門。大瓦罐八枚瓮子四枚。滿盛水插柏及樹枝。安水罐瓮中。作白餅粳米飯乳酪蘇酥蜜香果子等供養。然十六枝燈。四門外各插十六隻未經用箭。掛五綵線於箭上。取佉陀羅木四枝枚。二長五指二長六指。釘壇四角。散種種時非時花於壇上。又取頗伽木一千八百枚。各長一尺。若一瓦鉢若銅鉢。和蘇酥乳塗此木枝。呪一枝一遍即擲火中。無佉陀羅木時須畫一白色觀音聖者像。隨力大小作。又先翻法云。千劫聚集業障。一時誦念悉皆滅盡。得千佛聚集善根。得背千劫流轉生老病死邊際。捨此身已即見千轉輪聖王。恒持十善。若欲生諸佛淨土者。晝夜各三時誦二十一遍。滿三七日如其所欲。即於夢中或見佛金色形像及菩薩形像。
上件呪及功能。並是通師師於總持寺翻梵本出。其印法者崛多師譯出。
別譯本云。受持法。取突婆香并苗五斤。楮木一千箇長一尺。并蘇酥總呪一千遍。臨欲燒之。以蘇酥塗木莖及香上。各呪一遍燒之。豫五月六月取牛糞陰乾。突婆香水和作泥作場身。二肘圓作場。場上安種種花香。冬月無花刻花安之。然薰陸香。呪師面向東。坐誦滿一千遍法成。未呪之時用此呪水二十一遍。或七遍服之。呪水解污淨室道場佛堂洗身呪柳枝打病呪水治病並得。各二十一遍。若能一生日別三時時別誦二一十一遍。滅罪不可思議通一切用。

千轉陀羅尼觀世音菩薩
