
大樂金剛不空真實三昧經般
若波羅蜜多理趣釋
開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺唐大興善寺三藏沙門門大廣智不空奉　詔譯
如是者。所謂結集之時所指是經也。我聞者。蓋表親從佛聞也。一時者。當說經之時。其地六種震動。或天雨眾花。餘時則無此相。又三乘種性皆獲聖果。乃稱一時也婆伽梵者。能破義也。所破者破四魔也。又有六義如聲論所釋。熾盛自在與端嚴等也。成就殊勝者。毘盧遮那自覺聖智也。一切如來者。准瑜伽教中五佛是也。其五佛者。即盡虛空遍法界無盡無餘佛。聚成此五身也。金剛加持者。表如來十真如十法界十如來地。以成上下十峰金剛大空智處。加持者。表如來於中道十六大菩薩普賢智。從此展轉流出。共成三十七位。已以成解脫輪大曼茶荼羅。三昧耶智者。誓也亦曼茶荼羅也。勿令將來最上乘者。不從師受而專意自受受者也。是故得知修最上乘。者必須師受三昧耶。然後可修行也。已得一切如來灌頂寶冠為三界主者。如來在因地。從灌頂師。入三昧耶智曼茶荼羅。阿闍梨𥟦加持弟子身中本有如來藏性。發金剛加持。以成修真言行菩薩法器。則堪任持明等乃至傳受印可等灌頂階位。以此為初因。由三密四智印相應。成究竟三界法王主。以為果。已證一切如來一切智智瑜伽自在。已證證者一切如來者。同上所說五佛也。一切智智者。唯佛自證之智。皆以瑜伽法相應。獲得於法自在。能作一切如來一切印者四智印也。平等種種事業於無盡無餘一切眾生界一切意願作業皆悉圓滿滿一切印者四智印也。能作。由獲瑜伽自在故能作。一切如來。五佛亦如前釋。一一佛皆有一切印平等羯磨處智。遍至無盡無餘佛剎眾生界。能作種種利益。究竟安樂一切有情界悉令圓滿。上中下。一一皆成九品悉地。常恒三世一切時。者身語意業金剛大毘盧遮那如來也常恒者。表如來清淨法界智。無始時來本有。處煩惱而不減。與淨法相應。證清淨而不增也。三世者。為過去未來現在是也。一切時者。在於異生時。後證聖果時。三業清淨猶如虛空。身語意業業意不被虛妄分別所生煩惱所染故也。金剛者。證得佛地一切法自在。得證身口意三密金剛。於藏識中。修道煩惱習氣。堅若金剛難摧。用以大空金剛智三摩地。證得法身光明遍照毘盧遮那如來也。經云在於欲界他化自在天王宮中一切如來常所遊處吉祥稱嘆大摩尼殿種種間錯鈴鐸繒幡微風搖擊珠鬘瓔珞半滿月等而為莊嚴。他化自在天宮者。名為欲界頂。他化自在天王宮殿菩薩。證得第六地位住。現前地菩薩。住位般若波羅蜜觀。多作此天眾王。為天人說般若波羅蜜。其天界。五欲殊勝超越諸天。是故毘盧遮那佛。為金剛薩埵。說大樂大貪染。加持現證瑜伽理趣速疾。由是得聞不染世間雜染諸煩惱。超越摩魔羅之境。其宮殿。是大樂不空金剛薩埵大曼茶荼羅。皆從毘盧遮那佛福德資糧出生。大妙金剛五寶所成金剛峰寶樓閣其曼茶荼羅。四方八柱。列八位。四門。中位毘盧遮那遍照如來。內證之智解脫是也。其八位後當說。經云與八十俱胝菩薩眾俱所謂金剛手菩薩摩訶薩觀自在菩薩摩訶薩虛空藏菩薩摩訶薩金剛拳菩薩摩訶薩文殊師利菩薩摩訶薩纔發心轉法輪菩薩摩訶薩虛空庫菩薩摩訶薩摧一切魔菩薩摩訶薩與如是等大菩薩眾恭敬圍繞而為說法。一一菩薩同類種性。有十俱胝眾。金剛手菩薩者。在毘盧遮那前月輪中。表一切如來菩提心。初發菩提心。由金剛薩埵加持。修證普賢行願。證如來地。觀自在菩薩者。在毘盧遮那後月輪。表一切如來大悲。隨緣六趣。拔濟一切有情。生死雜染苦惱。速證清淨三摩地。不著生死不證涅槃。皆由觀自在菩薩金剛法現證。虛空藏菩薩者。在毘盧遮那右月輪。表一切如來真如恒沙功德福資糧聚。由修虛空藏菩薩行。行四種。施後當說。三輪清淨喻若虛空。無盡有為無漏。成受用變化身資糧也。金剛拳菩薩。在毘盧遮那左月輪。表一切如來三種祕密。在金剛拳菩薩掌。由真言行菩薩。以入輪壇得灌頂者。得聞如來三業密教修行。獲得世出世殊勝悉地。淨除無始十種不善惡業。證得無障礙究竟智。文殊師利菩薩。在東南隅月輪。表一切如來般若波羅蜜多慧劍。住三解脫門。能顯真如法身常樂我淨。由菩薩證此智。便成等正覺也。纔發心轉法輪菩薩者。在西南隅月輪。表一切如來四種輪。金剛界輪。降三世輪。遍調伏輪。一切義成就輪。由修真言行菩薩。得入如如來是等輪依四種智印。以成十六大菩薩生。便證無上菩提。虛空庫菩薩者。在西北隅。表一切如來廣大供養儀。由修真言行菩薩。修得虛空庫菩薩瑜伽三摩地。於一念頃。身生盡虛空遍法界一一佛前。於大眾會。以種種雲海供養。奉獻如來。便從一切佛。聞說妙法。速滿福德智慧資糧。以虛空為庫藏。隨緣諸趣。拯濟利益樂諸有情。漸引致無上菩提。以為巧便。摧一切魔菩薩。在東北隅。表一切如來大悲方便。外示現威怒。內懷悲愍。住加行位。護持修行。辟除諸障。成菩提時。摧伏天魔及摩醯首羅一切難調伏者。令彼等受化。致於無上菩提。以忿怒智而成究竟。如上所釋八大菩薩。攝三種法。所為謂菩提心。大悲。方便是也。如上所釋諸菩薩。包括一切佛法真言門及一切顯大乘。如是等大菩薩眾恭敬圍遶。八供養及四門菩薩等。以表如來三昧眷屬。經云而為說法初中後善者。所說何法。諸大菩薩般若理趣。初善者。一切如來身密。一切契印身威儀也。中善者。一切如來語密。真言陀羅尼法王教勅不可違越也。後善者。本尊瑜伽。一切三摩地無量智解脫也。又一釋。初善者增上戒學。中善者增上心學。後善者增上慧學。文義巧妙者。文巧。依聲論語。詞韻清雅。具六十四種梵音也。義妙者。依二諦。世俗勝義諦也。純一者。表如來瑜伽不與三乘同共教。故唯如來究竟內證不共佛法法園圓法圓樂智。圓滿者。由如上智能斷三界九地見道修道一切煩惱及習氣。斷二種障。二種資糧圓滿也。清淨者。表離垢清淨。由瑜伽法。一念淨心相應。便證真如實際。不捨大悲。於淨穢土。受用身變化身成佛。經云潔白者。清淨法界本來不染。與無量雜染。覆蔽異生無明住地。其性亦不減。預聖流證佛地。其性亦不增加如。經云說一切法清淨句門者。為修瑜伽行者。於生死流轉不染故。廣作利樂有情事故。速證無量三摩地解脫智慧故。速集廣大福德資糧故。超越一切魔羅毘那夜迦眾。速疾得世出世間勝願滿足故。說如來大悲。愍念最上乘種性者。脫十七種清淨瑜伽三摩地。是故諸契經。說三界唯心。由心清淨有情清淨。由心雜染有情雜染。又說有情界是菩薩淨妙佛國土。由修得十七清淨句門是也。
經云所謂妙適清淨句是菩薩位者。妙適者。即梵音蘇囉多也。蘇囉多者。如世間那羅那哩娛樂。金剛薩埵亦是蘇囉多。以無緣大悲。遍緣無盡眾生界。願得安樂利益。心曾無休息自他平等無二故。名蘇囉多耳。由修金剛薩埵瑜伽三摩地。得妙適清淨句。是故獲得普賢菩薩位。欲慾箭清淨句是菩薩位者。由修慾欲金剛瑜伽三摩地。得慾欲箭清淨句。是故獲得慾欲金剛菩薩位。
觸清淨句是菩薩位者。由修金剛髻離吉羅瑜伽三摩地。得觸清淨句。是故獲得金剛髻離吉羅菩薩位。
愛縛清淨句是菩薩位者。由修愛縛金剛瑜伽三摩地。得愛縛清淨句。是故獲得愛金剛菩薩位。
一切自在主清淨句是菩薩位者。由修金剛傲瑜伽三摩地。得一切自在主清淨句。是故獲得金剛傲菩薩位。見清淨句是菩薩位者。由修意生金剛瑜伽三摩地。得見清淨句。是故獲得意生金剛菩薩位。
適悅清淨句是菩薩位者。由修適悅金剛瑜伽三摩地。得適悅清淨句。是故獲得適悅金剛菩薩位。
愛清淨句是菩薩位者。由修貪金剛瑜伽三摩地。得愛清淨句。是故獲得貪金剛菩薩位。
慢清淨句是菩薩位者。由修金剛慢瑜伽三摩地。得慢清淨句。是故獲得金剛慢菩薩位。
莊嚴清淨句是菩薩位者。由修春金剛瑜伽三摩地。得莊嚴清淨句。是故獲得春金剛菩薩位。
意滋澤清淨句是菩薩位者。由修雲金剛瑜伽三摩地。得意滋澤清淨句。亦云喜悅清淨句。是故獲得雲金剛菩薩位。
光明清淨句是菩薩位者。由修秋金剛瑜伽三摩地。得光明清淨句。是故獲得秋金剛菩薩位。
身樂清淨句是菩薩位者。由修冬金剛瑜伽三摩地。得身樂清淨句。是故獲得冬金剛菩薩位。
色清淨句是菩薩位者。由修色金剛瑜伽三摩地。得色清淨句。是故獲得色金剛菩薩位。
聲清淨句是菩薩位者。由修聲金剛瑜伽三摩地得聲清淨句。是故獲得聲金剛菩薩位。
香清淨句是菩薩位者。由修香金剛瑜伽三摩地。得香清淨句。是故獲得香金剛菩薩位。
味清淨句是菩薩位者。由修味金剛瑜伽三摩地。得味清淨句。是故獲得味金剛菩薩位。何以故一切法自性清淨故般若波羅蜜多清淨者。雖一切法本來清淨。由有客塵煩惱習氣。覆蔽身心輪迴六趣。由獲得瑜伽理趣四種智印。所謂大智印。三昧耶智印。法智印。羯磨智印。如前菩薩一一具四種印。相應方得離垢清淨。便證普賢大菩薩。位設使因緣不具不得四智印。如經所說一聞於耳。獲得勝福決定不異。疾證無上正等菩提。以為正因。金剛手若有聞此清淨出生句般若理趣。乃至菩提道場。一切蓋障及煩惱障法障業障。設廣積集必不墮於地獄等趣。設作重罪消滅不難。若能受持日日讀誦作意思惟。即於現生證一切法平等金剛三摩地。於一切法皆得自在受於無量。適悅歡喜。以十六大菩薩生獲得如來及執金剛位者。
毘釋毘盧遮那佛在大眾中。為未來有情修瑜伽者。對諸十地菩薩。說受持讀誦具修行福利。速滅無始時來無量諸重業障。乃至盡未未來際。以悲愍廣大願力。周同遊六趣利樂有情。由聞及修。不染不受諸不善異熟業。獲得世間出世間殊勝悉地。即於十六大大十六生。作金剛薩埵菩薩等乃至金剛拳菩薩。最後身便成毘盧遮那身也。時婆伽梵一切如來大乘現證三昧耶一切曼茶荼羅持金剛勝薩埵於三界中調伏無餘一切義成就金剛手菩薩摩訶薩為欲顯明此義故熙怡微笑左手作金剛慢印右手抽擲本初大金剛作勇進勢說大樂。金剛不空三昧耶心者。婆伽梵義如前所釋。一切如來。大曼茶荼羅中五方佛也。大乘有七義。一者法大。二者心大。三者勝解大。四者意樂大。五者資糧大。六者時大。七者究竟大。由諸菩薩承此大乘。證得無上正等菩提。現證者。瑜伽師所證三摩地境也。三昧耶者。名為本誓。亦名時亦名期契。亦為曼茶荼羅之異名。一切曼茶荼羅者。於本部四種曼茶荼羅。一大曼茶荼羅。二三昧耶曼茶荼羅。三法曼茶荼羅。四羯磨曼茶荼羅。以此四種曼茶荼羅。攝瑜伽一切曼茶荼羅。金剛勝薩埵者。金剛義菩提心是也。勝謂最勝。薩埵名勇猛。於三界中調伏者。三界謂欲界色界無色界。於中能調伏摩醯首羅等諸天難調伏者。令得受化無餘。一切義成就者。普賢菩薩異名也。金剛手菩薩摩訶薩者。此菩薩本是普賢。從毘盧遮那佛二手掌。親受五智金剛杵。即與灌頂。名之為金剛手。菩薩摩訶薩者。如前所釋。為欲重顯明此義故者。所謂顯明大智印幖幟。首戴五佛寶冠。熙怡微笑。左手作金剛慢印。右手抽擲本初大金剛。作勇進勢本初者。本來清淨法界也。左手作金剛慢印者。為降伏左道左行有情。令歸順道右手抽擲五智金剛杵作勇進勢者。令自他甚深三摩地。順佛道念念昇進。獲得普賢菩薩之地。即說大樂金剛不空三昧耶。本誓心真言吽字吽字者因義。因義者謂菩提心為因。即一切如來菩提心。亦是一切如來不共真如妙體恒沙功德皆從此生。此一字具四字義。且賀字以為本體賀字從阿字生。由阿字一切。法本不生故。一切法因不可得。其字中有污聲。污聲者一切法損減不可得。其字頭上有圓點半月。即謂麼字者。一切法我義不可得。我有二種。所謂人我法我。此二種皆是妄情所執。名為增益邊。若離損減增益即契中道。
唵字者。金剛薩埵。法智印明也。
麼字者。欲金剛法智印明也。
賀字者。金剛悅喜法智印明也。
蘇字者。愛金剛法智印明也。
佉字者。慢金剛法智印明也。
嚩字者。意生金剛法智印明也。
日囉字者。金剛髻離吉羅法智印明也。
娑字者。愛金剛法智印明也。
多嚩字者。金剛傲法智印明也。
弱字者。春金剛法智印明也。
吽字者。雲金剛法智印明也。
鑁字者。秋金剛法智印明也。
縠字者。冬金剛法智印明也。
蘇字者。色金剛法智印明也。
囉字者。聲金剛法智印明也。
多字者。香金剛法智印明也。
薩多鑁字者。味金剛法智印明也。
此密言十七字。則為十七菩薩種子。即成法曼茶荼羅。若畫晝一一菩薩本形。即成大曼茶荼羅。若畫晝本聖者所執持幖摽幟。即成三昧耶曼茶荼羅。如前種子字各書本位。即名法曼茶荼羅。各鑄本形安於本位。即成羯磨麼曼茶荼羅。
次說安各立次第分曼茶荼羅位。中央九位外院更加一重中央安金剛薩埵。依薩埵菩薩前。安慾欲金剛。右邊安髻離吉羅。後安愛樂金剛。左安金剛慢右邊前隅。安意生金剛。右邊後隅。安髻離吉羅。左邊後隅。安愛金剛。左邊前隅安傲金剛。以次外院如前。次第安布四隅。初安春金剛。次安雲金剛。次安秋金剛。次安冬金剛。外院前安色金剛。右安聲金剛。後安香金剛。左安味金剛。既安布已。則修行者結三昧耶等印。成本尊瑜伽。加持四處。五方佛灌頂被甲。誦謂四字明令召入令縛令歡喜。獻閼伽。即與四智印相應。入三摩地念誦。或瑜伽師坐於中位三摩地中。如前布列。即誦十七字真言。心緣一一理趣清淨句。入一一理趣趣地門。遍周法界。乃至第十七位周而復始。以心得三摩地為限。即名為大樂不空真實修行瑜伽儀軌。
時婆伽梵毘盧遮那如來。婆伽梵者如前所釋。毘盧遮那如來。名遍照。報身佛。於色界頂第四禪色究竟天成等正覺。為諸菩薩。說四種自證自覺聖智。說四智菩提。所謂金剛平等現正等覺以大菩提金剛堅固故者。由如來淨阿賴耶於大圓鏡智相應。證得堅固無漏之三摩地。能淨無始無明地微細煩惱。義平等現等正覺以大菩提一義利故者。第七無漏末那。與第八淨阿賴耶識中無漏種子。能緣所緣平等平等。離能取所取故。證得平等性智。流出隨其眾生愛樂身。由猶如眾色摩尼。能作無邊有情義利眾。法平等現等覺以大菩提自性清淨故者。猶由如來清淨意識。與妙觀察智相應。證得一切法本性清淨。於淨妙佛國土。為諸菩薩能轉無上法輪轉。一切業平等現等覺以大菩提一切分別無分別性故者。由如來無漏五識。與成所作智相應。現三業化。於淨妙國土及雜染世界。任運無功用無分別。作佛事有情事。
金剛手若有聞此四出生法讀誦受持設使現行無量重罪必能超越一切惡趣乃至當坐菩提道場速能剋證無上正覺者。佛告金剛手菩薩。為未來有情。聞此中修理趣福利。心不猶預豫能發淨信修行。則現世惡報及來生能轉定業。疾證無上菩提也。
時婆伽梵如是說已欲重顯明此義故熙怡微笑持智拳印說一切法自性平等心者。熙怡微笑持智拳印者。希奇於事。表修行者具一切結使諸煩惱。纔結毘盧遮那大智印。誦心真言。等同遍照尊。則應受一切世間殊勝供養。應受一切如來諸大菩薩禮敬。是故有此微笑也。
惡引字心真言者。具含四字為一體。
阿字菩提心義。如此字。一切字之為先。於大乘法中。趣向無上菩提菩提心為先。
阿引字者行義。則四智印。瑜伽教中修行速疾方便。由集福德智慧資糧。證成無上菩提正因。第三字極長高聲。
暗阿字者等覺義。由證無邊智解脫三摩地陀羅尼門。摧伏四種魔羅。受十方一切如來三界法王灌頂。轉正法輪轉。
第四惡字者涅槃義。由斷二種障。謂煩惱所知之障。證得四種圓寂。所謂一者自性清淨涅槃。二者有餘依涅槃。三者無餘依涅槃。四者無住住處涅槃。前三通異生聲聞緣覺。第四唯佛獨證不同諸異乘。則此四字是毘盧遮那佛自覺聖智四種智解脫。外現四大轉輪王菩薩。所謂第一金剛薩埵。第其二金剛寶菩薩。第其三金剛法菩薩。第四金剛羯磨菩薩是也。
修行者應建立曼茶荼羅。中央毘盧遮那佛。背日輪頭冠瓔珞纓絡。身著白縠輕輪繒衣。結智拳印坐師子座。身如月殿。毘盧遮那佛前。金剛薩埵菩薩。背月輪戴五佛冠。右手持金剛杵。左手持鈴。半跏加而坐。毘盧遮那佛右邊。虛空藏菩薩。背月輪。右手持金剛寶。左手施願。半跏加而坐。毘盧遮那後。觀自在菩薩。左手持蓮華。右手開敷花勢。亦半跏加而坐。於毘盧遮那佛左邊月輪。金剛羯磨菩薩。二手作旋舞置於頂上勢。內四隅安四內供養。各各如本形。外四隅置外四供養。各各持本供養具。四門置鉤索鎖鈴菩薩。各住本威儀。毘盧遮那佛成等正覺。由四種瑜伽三摩地。所謂金剛薩埵金剛寶金剛法金剛羯摩磨等瑜伽三摩地。從金剛薩埵至羯磨。次第流出嬉戲鬘歌舞等菩薩。又從四內供養。依次流出香花燈塗香等四外供養菩薩。又從四大菩薩。各流出四門門四門菩薩。四種曼茶荼羅。大智三昧耶法羯磨輪也。如前大樂中所說類同。若修瑜伽者成就般若理趣。位於中位。即誦毘盧遮那佛真言。
嚩日囉馱都惡
自作本尊瑜伽。以四字明。召請曼茶荼羅聖眾。誦謂四出生法。運心。一一出生。遍周法界周而復始。皆以五智相應。念念能滅諸宿障惡業。現生證菩薩地。後十六生證成毘盧遮那無邊法身。能現於無量淨穢諸剎土報化。現證無上菩提。

大樂金剛不空真實三昧耶般若波羅蜜
多理趣釋上

大樂金剛不空真實三經般若
波羅蜜多理趣釋卷下
開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯
時調伏難調釋迦牟尼如來者。於閻浮提五濁末法。為調伏九十五種異類外道。現八相成道。皆得受化。致於佛道。現生釋迦族姓中。乃姓釋迦氏。牟尼者寂靜義。身口意寂靜故稱牟尼。於須彌頂三十三天金剛寶峯樓閣中。毘盧遮那佛轉轉法輪。輪有四種。所謂金剛輪寶輪法輪羯磨輪。其四輪皆攝在二輪中。所謂正法輪教令輪。即彼毘盧遮那。於閻浮提化相成佛。度諸外道。即於須彌頂示現威猛忿怒形。降伏魔摩醯首羅等驕佚我慢。妄自恃具一切智。由貪瞋癡一切雜染熏習藏識。為令彼等清淨。離諸煩惱故。示現左右脚踏魔摩醯首羅及烏摩妃。由入慾欲無戲論性瑜伽三摩地故。獲得一切嗔無戲論性。由入瞋無戲論性瑜伽三摩地故。獲得一切癡無戲論性。由入癡無戲論性瑜伽三摩地故。獲得一切法無戲論性。由由入一切法無戲論性瑜伽三摩地故。獲得般若波羅蜜多無戲論性。五種無戲論智。成降三世曼茶荼羅。中央安降三世。於降三世前。安忿怒薩埵菩薩。後安忿怒善哉菩薩。右邊安忿怒王菩薩。左邊安忿怒愛菩薩。四內隅。安四忿怒內供養。於外四隅。安四忿怒外供養。東門安弓箭畫契。其南門安劍。西門輪。北門三股鈷叉。一一皆如前四種曼茶荼羅。皆以降伏以為三摩地。修行者欲降伏三界九地煩惱怨敵故。誦此當部中五種無戲論般若理趣。欲降降伏諸天頻那夜迦。及惡人危害佛法者。運心入五種無戲論瑜伽三摩地。自身作降三世瑜伽大智印。與四印相應。誦一字明。相應入實相。理趣義同前。此忿怒吽字金剛部攝。猛利故速得成辦阿毘遮盧迦。如廣廣如瑜伽經等所說。是故釋迦牟尼佛告金剛手言。若有人聞此理趣受持讀誦設害三界一切有情不墮惡趣為調伏故疾證無上正等菩提者。害三界一切有情。一切有情者。由貪嗔癡為因。受三界中流轉。若與理趣相應。則滅三界輪迴因。是故害三界一切有情。不墮惡趣。為調伏貪等三毒也。故得速證無上菩提。是故如來密意作如是說。時金剛手大菩薩欲重顯明此義故。持降三世印以蓮華面微笑。而怒顰眉猛視。利牙出現住降伏立相說此金剛吽迦囉羅心。持降三世印者。三世。所謂摩醯首羅義。由此印得降伏淨信伏。引入佛道。以蓮華面微笑而怒顰眉者。聖者住內心。與觀自在悲愍心相應。外示現忿怒也。猛視者。於四種眼中第三忿怒眼義也。利牙出現視者。與金剛藥叉三摩地相應。住降伏立相者。降三世立印。其二足相去可立。五搩坼拆屈右膝舒左膝。兩足右左踏摩醯首羅。左右踏烏摩。其修行者若與降伏法相應者。如前大智印。誦一字明。加前人名。想彼人在左足下。不經一七日。則彼人三毒及煩隨煩惱悉皆散滅。修行者作降伏三世本尊瑜伽觀已。自住曼茶荼羅中央。運心布前右後左四忿怒八供養四門。如本來教口誦五無戲論般若理趣。運心遍法界周而復始。由此修行。證得無量三摩地。頓集福德智慧。以為成佛資糧。此一品唯准通修降三世修瑜伽者。以為儀軌餘皆備諸廣本。
時婆伽梵者如前所釋。得自性清淨法性如來者。是觀自在王如來異名。則此佛名無量壽。如來若於淨妙佛國土。現成佛身。住雜染五濁世界。則為觀自在菩薩。復說者。則其至毘盧遮那佛為觀自在菩薩。說一切法平等觀自在智印出生般若理趣。說四種不染一切煩惱及隨煩惱三摩地法。所謂世間一切欲清淨故則一切瞋清淨淨者。此則金剛法菩薩三摩地。所謂世間一切垢清淨故則一切罪清淨。此則金剛利菩薩三摩地。所謂一切法清淨故則一切有情清淨。此即金剛因菩薩三摩地。所謂世間一切智智清淨則般若波羅蜜多清淨。此即金剛語菩薩三摩地。由瑜伽者得受四種清淨菩薩三摩地。於世間悲願。生於六趣。不被一切煩惱染污。猶如蓮華。以此三摩地能淨諸雜染。是故佛告金剛手言。若有聞此理趣受持讀誦作意思惟設住諸欲慾猶如蓮華不為客塵諸垢所染疾證無上正等菩提。修行者持觀自在菩薩心真言。欲求成就般若理趣。應建立曼茶荼羅。中央畫觀自在菩薩。如本儀形。前安金剛法。右安金剛利。左安金剛因因止緣。後安金剛語。於四內外隅。各安四內外供養。於東門畫天女形。表貪慾欲。南門畫蛇形表嗔表瞋形。西門畫猪表癡形。北門畫蓮華表涅槃形。得入此輪壇。至無上菩提。一切諸惑皆不得染污。或時自住壇中作本尊瑜伽。心布列聖眾圍遶。以四字明召請。誦心真言誦持四種清淨般若理趣。入一一門遍周法界。周而復始。成一法界自他平等。或時想己身紇利字門。成八葉蓮華。胎中想金剛法。於八葉上想八佛。或時他身想吽字五股鈷金剛杵。中央把處想十六大菩薩。以自金剛與彼蓮華。二禮體和合成為定慧。是故瑜伽廣品中。密意說二根交會五塵成大佛事。以此此以三摩地。奉獻一切如來。亦能從妄心所起雜染速滅。疾證本性清淨法門。是故觀自在菩薩。手持蓮華。觀一切有情身中如來藏性自性清淨光明。一切惑染所不能染。由觀自在菩薩加持。得離垢清淨。等同聖者紇利字具四字成一一字真言賀字門者。一切法因不可得義。囉字門者一切法離塵義。塵者所謂五塵。亦名能取所取二種執著。伊字門者自在不可得。二點惡字義。惡字名為涅槃。由覺悟諸法本不生故。二種執著皆遠離。證得法界清淨。紇利字亦云慚義。若具慚愧不為一切不善。即具一切無漏善法。是故蓮華部亦名法部。由此字加持。於極樂世界。水鳥樹林皆演法音。如廣經中所說。若人持此一字真言。能除一切災禍疾病。命終已後當生安樂國土得上品上生。此一品通修觀自在心真言行者。亦能助餘部修瑜伽人也。
。
時婆薄伽梵如前釋已。一切三界主如來者。寶生佛也。寶生之變化。則虛空藏菩薩是也。復說。此菩薩理趣修行。一切如來灌頂智藏者。虛空藏菩薩之異名。般若理趣者如前所釋。所謂以灌頂施故能得三界法王位。此則金剛寶菩薩三摩地行。所謂義利施故得一切意願滿足。此則金剛光菩薩三摩地。所謂以法施故得圓滿一切法。此則金剛幢菩薩三摩地行。所謂滋資生施故得身口意一切安樂。此則金剛笑菩薩三摩地行。灌頂施與何阿類瑜伽者想自身虛空藏菩薩。以金剛寶灌頂一切如來。義利施者。惠施沙門婆羅門資緣具。法施者。為施不現形。與天龍八部等說法等。滋慈生施者。施與傍生之類也。修行者修虛空藏菩薩三摩地行故。應建立本菩薩曼茶荼羅。曼茶荼羅中央畫虛空藏菩薩。如本形前畫金剛寶。右畫金剛光。左畫金剛幢。後畫金剛笑。內外院四隅。各列內外四供養。如本形。東門安金剛杵。南門寶。西門蓮華。北門鈴。修行者若入此曼茶荼羅。令他人現生所求一切富貴階位悉得。滅一切貧窮業障。設盜一切有主所攝物者。六分之一不得不與取罪。速疾獲得一切悉地。或時瑜伽師坐曼茶荼羅中。作本尊瑜伽觀。與諸聖眾圍遶。以四字明請召。即誦心真言。四種理趣門。運心遍法界。慈悲愍念貪貧窮孤露。常行惠施。三輪清淨心無慳悋。常與等虛空三摩地相應。不久獲得虛空藏菩薩身。時虛空藏大菩薩欲重顯明此義故熙怡微笑以金剛寶鬘自繫首說一切灌頂三昧耶寶心者怛覽字者具四字。表四種理趣行門多字真如不可得義囉字離塵義阿字一切法本來寂靜猶如虛空莽字一切法無我義。常與此心真言相應故。身心無礙有如虛空。按怛馱那法。尤於此部中最速成就。所求一切伏藏皆得現前。真陀摩尼寶能滿一切眾生希求願故時婆伽梵已如前釋。一切如來智印如來。不空成就之異名也。復說亦如前釋。一切如來智印加持者。是三密門身口意金剛也。般若理趣如前所釋。說四種印。所謂持一切如來身印則為一切如來身者。是金剛業菩薩三摩地身。真言者由得身加持。得無礙身。於無邊世界作廣大供養。持加持一切如來語印則得一切如來法者。此名金剛護菩薩三摩地。由此三摩地。能普護獲無邊有情界。常以大慈甲冑而自莊嚴。獲得如金剛不壞薩埵法身。持一切如來心印則證一切如來三摩地。由真言者得金剛藥叉三摩地。能令盡藏識中殺害心雜染種子。得大方便大悲三摩地。為調伏示現威猛忿怒金剛藥叉菩薩之身。持一切如來金剛印即成就一切如來身口意業最勝悉地者。由修瑜伽者得金剛拳菩薩三摩地。能成就一切真言教中三密之門。是故廣瑜伽中說。身口意金剛合成名為拳。一切如來縛是為金剛拳。是故佛告金剛手若有聞此理趣受持讀誦作意思惟。由持身印得一切成就由持語印得一切口自在。由持心印得一切智智。由持金剛印得一切事業皆悉成就。疾證無上正等菩提。修行者欲成就般若理趣瑜伽者。應建立金剛拳曼茶荼羅。中央畫一切如來拳菩薩。前畫金剛業。右畫金剛護。左畫金剛藥叉。後畫金剛拳。內外四隅各安內外四供養。於四門安四菩薩。東門染金剛。南門金剛髻梨𥟦吉羅。西門愛金剛。北門金剛慢。或時瑜伽者住曼茶荼羅中。自作本尊瑜伽。想諸眷屬各住本位。以四字明召請一切聖眾。則誦一字真言。則誦四種金剛拳般若理趣。印運心一一理趣門。量同法界周而復始。一切三摩地皆得現前惡字是涅槃義。四種涅槃攝一字中。四種者如前所釋。時婆伽梵為欲顯明此義故熙怡微笑持金剛拳大三昧耶印說此一切堅固金剛印悉地三昧耶自真實心者。如上句義表本菩薩大智印威儀。兼讚贊語密蜜功能。此是金剛拳菩薩儀軌。
時婆薄伽梵一切無戲論如來者。是文殊師利菩薩之異名。復說轉字輪般若理趣。轉字輪者。是五字輪三摩地也。所謂諸法空與無自性相應故者。是金剛界曼茶荼羅中金剛利菩薩三摩地。諸法無相與無相性相應故者。是降三世曼茶荼羅忿怒金剛利三摩地。諸法無願與無願相應故者。是遍調伏曼茶荼羅中蓮華利菩薩三摩地。諸法光明般若波羅蜜多清淨故者。一切義成就曼茶荼羅中寶利菩薩三摩地。修瑜伽者成就般若波羅蜜多。應立曼茶荼羅。曼茶荼羅者。布列八曼茶荼羅形。於中央畫文殊師利童子形。四方安四佛。以虛空智劍。各繫四佛臂上。其四隅置四種般若波羅蜜印甲。外四隅安外四供養。四門安四種契印。東門畫劍。南門畫鑠底。西門鉢。北門梵甲夾筴。或時瑜伽師坐於曼茶荼羅中。作本尊瑜伽。運心布列聖眾。以四字明召請。誦一字明。則誦四種般若理趣。與心相應。遍周法界周而復始。乃至一月或六月一年。不久當得無礙辯才。證得無量三摩地門。文殊師利菩薩現前。時文殊師利童真欲重顯明此義故熙怡微笑以自劍揮斫一切如來已以說此般若波羅蜜多最勝心者。一切有情無始輪廻。與四種識。積種集無量虛妄煩惱。則為凡夫。在凡夫位名為識。預聖流至如來地名為智。以四智菩提。對治於四種妄識。妄識既除則成熟執法智。若若不妄執法。則成法執病是故智增菩薩。用四種文殊師利般若波羅蜜劍。斷四種成佛智能取所取障礙。是故文殊師利。現揮斫四佛臂也。般若波羅蜜最勝心者菴唵字。菴字者覺悟義。覺悟有四種。所謂聲聞覺悟。緣覺覺悟。菩薩覺悟。如來覺悟。覺悟名句雖同。淺深有異。自利利他資糧小大不同。以四種覺悟。總攝一切世間出世間出世間上上。是故文殊師利菩薩得法自在。故曰法王之子。
時婆薄伽梵一切如來入大輪如來者。是纔發意菩薩之異名也。復說入大輪般若理趣。大輪者。是金剛界大曼茶荼羅也。所謂入金剛平等則入一切如來法輪者。由稱此般若理趣金剛輪三摩地。則成入金剛界。屬金剛界六種曼荼羅。
入義平等則入大菩薩輪者。由稱此般若理趣忿怒輪。則成入降三世。屬降三世十種曼茶荼羅。
入一切法平等則入妙法輪者。由稱此般若理趣蓮華輪三摩地。則成入遍調伏。屬遍調伏。六種曼茶荼羅者大密微細法業獻四一印。乃成六種壇。
入一切業平等則入一切事業輪。由稱此般若理趣羯磨輪三摩地。則成入一切義成就。屬一切義成就六種曼茶荼羅。是纔發心轉法輪大菩薩欲重顯明此義故熙怡微笑轉金剛輪說一切金剛三昧耶心者。如前句義中說。金剛輪菩薩大智印形狀。金剛三昧耶心者吽字是也。吽字具四輪義。若修金剛輪菩薩三摩地。應建立曼茶荼羅。畫八輻輪形。當輪臍中。畫金剛輪菩薩。於形八輻間。畫八大菩薩。如前布列。八輪外四隅。畫四波羅蜜菩薩。內院四隅。安四內供養。外四隅。安四外供養。內隔隅四門安四菩薩。東門金剛薩埵菩薩。南門降三世金剛。西門觀自在菩薩。北門虛空藏。瑜伽者破三昧耶。或阿闍梨黎非法失師位。由建立此輪壇。則復本阿闍梨黎位。修一切三摩地真言。速得成就。若引弟子入。若自身入。則成入一切世間出世間曼茶荼羅。或時瑜伽阿闍梨黎自坐壇中。運心布列諸聖眾。以四字明請聖眾則誦一字真言。次誦四種輪般若理趣。運心遍周法界。不久當得如毘盧遮那佛轉輪法王。
時婆伽梵一切如來種種供養藏廣大儀式如來者。是虛空庫菩薩之異名也。復說一切供養最勝出生般若理趣所謂發菩提心則為於諸如來廣大供養者。此是金剛嬉戲菩薩三摩地菩提心義。一切如來以菩提心為成佛增上緣。於菩提心法園圓樂。與智波羅蜜自娛。救濟一切眾生則為於諸如來廣大供養也者者也。此是金剛鬘菩薩三摩地。由淨信心入於佛法大海。得七寶如意寶鬘。濟拔一切有情。滿一切所求希願。令一切有情受諸戒品。以自莊嚴。受持妙典則為於諸如來廣大供養者。此是金剛歌菩薩三摩地。由此三摩地。於佛集會中。能問答一切大乘甚深般若波羅蜜也於般若波羅蜜多受持讀誦自書教他書思惟修習種種供養則為於諸如來廣大供養者。此是金剛舞供養菩薩三摩地。由大精進以金剛毘首羯磨解脫智。遍遊無邊世界。於諸佛前以廣大供養。請說一切佛法般若波羅蜜等諸修多羅。以十種法行。頓積集福德智慧二種資糧。獲得三種身。此菩薩主一切供養門。供養門者有多種。依蘇悉地教。有五種供養。又有二十種供養。於瑜伽教中有四種供養。所謂菩提心供養。資糧供養。法供養。羯磨供養。如前四種理趣門是。又有五種祕密供養。又有八種供養。又有十六種大供養。又有十七六種雜供養乃至一切供養。悉皆攝入虛空庫菩薩供養儀軌中。若修行者欲求成就虛空庫菩薩者。應建立曼茶荼羅。中央畫虛空庫菩薩。右手持羯磨杵。左手作金剛拳。按於左胯。半跏加坐月輪中。八大菩薩圍遶。內外四隅安八供養。四門應置四種寶。東門置銀。南門置金。西門置摩尼寶。北門置真珠。或時修行者坐曼茶荼羅中。自作本尊瑜伽觀。以聖眾圍遶。以四字明召請。持一字真言。則誦四種般若理趣。運心遍法界周而復始。乃至三摩地現前。若自入令他入此曼茶荼羅然後受持一字真言。或加香花等種種供養具。若能運心供養佛菩薩。則供養具遍周法界。一一佛菩薩前成廣大供養。時虛空庫大菩薩欲重顯明此義故熙怡微笑。說此一切事業不空三昧耶一切金剛心者。如前已釋。心真言者唵字是也。唵字三身義。亦名無見頂上相義。亦名本不生義。亦是如來毫相功德義。
時薄婆伽梵者如前所釋。能調伏持智拳如來。摧一切魔菩薩之異名也。或說一切調伏智藏般若理趣。所謂一切有情平等故忿怒平等者。是金剛降三世三摩地。由此定調伏他化自在魔王。受化引入佛道。一切有情調伏故忿怒調伏。此是寶部中寶金剛忿怒三摩地。由此定能調伏摩醯首羅。受化入於佛道也。一切有情法性故忿怒法性者。此是蓮華部中馬頭忿怒觀自在三摩地。由此定調伏梵天。受化入於佛道。一切有情金剛性故忿怒金剛性者。此是羯磨部中羯磨三摩地。由此定調伏那羅延。受化令入佛道也。何以故一切有情調伏即為菩提者。本是慈氏菩薩。由此菩薩內入慈定。深矜愍難調諸天。外示威猛令得受化。引入菩提。時摧一切魔大菩薩欲重顯明此義故熙怡微笑以金剛藥叉形持金剛牙恐怖一切如來者。一切外道諸天。悉具如來藏。是未來佛。令捨邪歸正故。名恐怖一切如來。如來者離五怖得四無所畏。無能怖者也。今所恐怖非在果位如來。乃在因位佛也。以說金剛忿怒大笑心者。此是金剛藥叉菩薩大智印也郝字具四義。一切法本不生義。因義。二種我義。由迷一切法本不生理。為一切煩惱因。煩惱因起二種我。所謂人我法我。是故一切外道諸天執我執法。令彼調伏入金剛藥叉三摩地。即思此菩薩一字心真言。入一切法本不生門。則離一切煩惱因。煩惱既離。即證二種無我人空法空。則顯真如恒沙功德。即超越三界九地妄心所起諸惑雜離染。是故名為摧一切魔大菩薩也。若瑜伽者欲降伏一切世間出世間魔怨。應建立金剛藥叉曼茶荼羅。中央畫摧一切魔菩薩。前安魔王天主。右安魔摩醯首羅。後安梵天。左安那羅延天。內四隅應置四部中牙印。外四隅安四外供養。四門應置四種印契。東門畫三股鈷忿怒杵。南門畫金剛寶光焰熾盛。西門畫金剛蓮華具光明。北門畫羯磨金剛光明遍流。建立此壇已。自入令他入。則離一切怨敵惡人。所不能害。或時坐於輪中位作本尊瑜伽。想聖眾圍遶。則誦四字明明字召請聖眾。次誦一字明誦四種般若理趣。起大慈心於眾生界。運心遍法界周而復始。由此三摩地修行。設三界中一切有情。盡為魔雖作障難。不能傾動。修行者所修一切世間出世間悉地皆得滿足。
時婆伽梵一切平等建立如來者。是普賢菩薩之異名也。復說一切法三昧耶最勝出生般若理趣。所謂一切平等性故般若波羅蜜多平等性者。是金剛部大曼茶荼羅。由入此曼茶荼羅。能悟一切。有情皆有不壞壞如金剛佛性一切義利性故般若波羅蜜多義利性者。此是寶部曼茶荼羅。由入此此入曼茶荼羅。證得如虛空真如恒河沙功德故。一切法性故般若波羅蜜多法性者。此是蓮華部大曼茶荼羅。由入此曼茶荼羅。證悟清淨法界如蓮華。不染諸惑。一切事業性故般若波羅蜜多事業性者。即是羯磨部大曼茶荼羅。由入此曼茶荼羅。獲得迅疾身口意。至於十方一切世界佛集會。廣疾大供養也。應知是時金剛手入一切如來菩薩三昧耶加持三摩地說一切不空三昧耶心者。如前釋。吽字義如初品所釋。瑜伽者為成就四種曼茶荼羅。教勅外金剛部成辦一切世間悉地故。應建立曼茶荼羅。其壇輪形三重。中輪畫八輻。臍中先別畫金剛手菩薩。安其臍中。八輻中畫八大菩薩。各頭向外。又更一重畫五類外金剛部諸天。所謂上界天王那羅延等四種。又畫遊空日天等四種。又畫住虛空四種頻那夜迦。四方各配四門。又畫地居主住藏等四種天。又畫地中猪頭等四神。如上等從東北隅。右旋布列令匝。頭皆向外。其第三重如前五種天之妃后。各配本天相對。此曼茶荼羅前誦持一字心。兼修四種般若理趣。運心遍法界周而復始。不久身得同降三世金剛。於於中臍輪中。移出金剛手菩薩。自居其內。想自身作降三世金剛三摩地。結彼等五類教勅印。誦金剛手一字明。稱彼等天真言。相和誦。皆得使役。應成辦所求皆遂。
時婆伽梵如來者。是毘盧遮那佛也。復說一切有情加持般若理趣。所謂一切有情如來藏以普賢菩薩一切我故者。一切有情不離大圓鏡智性。是故如來說一切有情如來藏。以普賢菩薩同一體也。一切有情金剛藏以金剛藏灌頂故者。一切有情不離平等性智性。是故如來。說一切有情金剛藏。金剛藏者即虛空藏也。以金剛寶獲得灌頂也。一切有情妙法藏能轉一切語言故者。一切有情不離妙觀察智性。是故如來說一切有情妙法藏。妙法藏者觀自在菩薩也。於佛大集會能轉法輪也。一切有情羯磨藏。羯磨藏者即毘首羯磨菩薩也。能作所作性相應故者。一切有情不離成所作智性。能作八相成道所作三業化。令諸有情調伏相應也。此四種智。即四大菩薩現轉輪王是也。時外金剛部欲重顯明此義故作歡喜聲說金剛自在自真實心者。外金剛部者。摩醯首羅等二十五種類諸天也。心真言者。
怛唎字怛字真如義。真如有七種。所謂流轉真如。實相真如。唯識真如。安立真如。邪行真如。清淨真如。正行真如唎字塵垢義。塵垢者五蓋義。能蓋覆真如。是故五趣輪廻生死輪中。為對治持彼等難調諸天。建立五種解脫輪。毘盧遮那佛為世間同類攝化。說摩醯首羅曼茶荼羅。中央畫摩醯首羅。如來本形。以八種天圍遶。四供養。四門各畫本形。若依世俗是名外曼荼羅。若依勝義則為普賢曼茶荼羅。以事顯於理故。即事即理。理事不相礙故。即凡即聖。性相同一真如也。
爾時七母女天頂禮佛足獻奉鉤召攝入能殺能成三昧耶真實心者。七母女天者是摩訶迦羅天眷屬也。獻奉鉤召者。以金剛鉤印。能召一切兩足多足等諸有情類。攝入者。以金剛索印引入曼茶羅。及引入佛道。能殺者殺害毀壞正法。損害多有情者。殺害不善心也。能成者令修真言行。離世間障難速得悉地也。三昧耶者是彼天母女本誓也。真實心者毘欲字是毘毘欲字一切法三有不可得欲字一切乘不可得。由三有情種種愛樂勝解不同。是故如來出興于世說五乘。所謂天乘梵乘聲聞乘緣覺乘大乘。是故佛楞伽經中伽他陀說乃至心流轉。我說為諸乘。若心得轉依。無乘及乘者。此天等亦有曼茶荼羅。中央畫摩訶迦羅。以七母天圍遶。具如廣經所說。摩訶迦羅者大時義。時為謂三世無障礙義。者大。是毘盧遮那法身無處不遍。七母天者。并梵天母表八供養菩薩。以事顯理也。
爾時麼度羯囉天三兄弟等親禮佛足獻自心真言者。麼度羯囉三兄弟是。梵王那囉羅延摩醯首羅之異名也。薩嚩縛字者薩字則一切法平等如虛空嚩縛字一切法言說不可得也。此天亦有曼茶荼羅。曼茶荼羅畫如弓形。三天次第而畫。軌儀儀軌法則如廣經所說。為文繁不復具引。此三天表佛法中三寶三身。佛寶者是金剛薩埵。法寶者者是觀自在菩薩。僧寶者是虛空藏菩薩。此三者皆從毘盧遮那心菩提心中流出。亦名三法兄弟。以事顯理也。
爾時四姊妹女天獻自心真言者。其第一名惹耶第二名微徵惹耶第三阿爾多第四阿波羅囉爾多此四天亦有曼茶荼羅。中央畫都牟盧天。此天四姊妹之兄也。東西南北各畫一天女。其軌則如廣經所說。四姊妹者。表瑜伽中四波羅蜜所謂常波羅蜜。樂波羅蜜。我波羅蜜。淨波羅蜜是也。都牟盧表毘盧遮那佛㟏字真言者一切法因不可得其真言中帶莽字詮一切法我不可得。即成實相般若波羅蜜。若欲修此天法者。與此一字相應。亦契世間出世間三摩地。威德自在。一切見者皆得歡喜。所出言詞所求一切。皆得從命。
爾時婆伽梵無量無邊究竟如來者。是毘盧遮那異名也。為欲加持此教令究竟圓滿故者。此教者指理趣般若教也。復說平等金剛出生般若理趣。所謂般若波羅蜜多無量故一切如來無量者。此顯金剛部中曼茶荼羅皆具五部。一一聖眾具無量曼茶荼羅。四印等亦無量也。般若波羅蜜多無邊故一切如來無邊者。顯寶部中具五部曼茶荼羅。四印等亦無邊也。一切法一性故般若波羅蜜多一性。一性者。顯蓮華部中具五部曼茶荼羅。四印等同一清淨法界性也。一切法究竟故般若波羅蜜多究竟者。顯羯磨部具五部曼茶荼羅。等四印得至究竟無住涅槃也。金剛手若有聞此理趣受持讀誦思惟其義彼於佛菩薩行皆得究竟者。此中曼茶荼羅廣大。如一切教集瑜伽經所說薦福大和上尚金泥埿瑜伽曼茶拏荼羅是也。所以不說心真言者。彼教中一一聖眾。各有一字心真言。不可具載。今略指方隅時婆伽梵毘盧遮那得一切祕密法性無戲論論者得一切祕密法性無戲論如來者後當說。五種祕密三摩地也。復說最勝無初中後大樂金剛不空三昧耶金剛法性般若理趣者。後當廣釋。所謂菩薩摩訶薩大欲最勝成就故得大樂最勝成就者此是欲金剛明妃菩薩三摩地也。菩薩摩訶薩大樂最勝成就故即得一切如來大菩提最勝成就者。此是金剛髻梨黎吉羅明妃菩薩三摩地。菩薩摩訶薩得一切如來大菩提最勝成就故即得一切如來摧大力魔最勝成就者。此是大樂金剛不三空三昧耶金剛薩埵菩薩三摩地也。菩薩摩訶薩得一切如來摧大力魔最勝成就故即得遍三界自在主成就者。此是愛金剛明妃菩薩三摩地也。菩薩摩訶薩得遍三界自在主王成就故即得淨除無餘界一切有情住著沈淪倫以大精進常處生死救攝一切利益安樂最勝究竟皆悉成就者。此是金剛慢明妃菩薩三摩地。此五種三摩地。祕密中最祕密。今說修行曼茶荼羅像。同一蓮華座。同一圓光。中央畫金剛薩埵菩薩。右邊畫二種明妃各本形。左邊亦畫二種。具如金泥曼茶荼羅像東南隅是也。修行者得阿闍梨黎灌頂。方可修此五祕密。所獲福利文廣廣大文福廣不可具說。得廣經者自應尋見耳。菩薩勝慧者乃至盡生死恒作眾生利而不取須涅槃者。此是金剛薩埵菩薩三摩地行願義如上文應知耳。般若及方便智度所加持諸法及諸有一切皆清淨者。此是慾欲金剛明妃菩薩三摩地行般若波羅蜜義攝也。慾欲等調世間令今得淨除故有頂及惡趣調伏盡諸有者。此是金剛髻梨黎吉羅明妃三摩地行大靜淨慮義攝也。如蓮體本淨染不為垢所染諸慾欲性亦然不染離群生者。此是愛金剛明妃三摩地行大悲所攝也。大慾欲得清淨大安樂富饒三界得自在能作堅固利者。此是金剛慢明妃三摩地行大精進所攝也。成無上菩提要妙速疾法門。雖有多種。皆攝四種法。所謂大一大慧。是般若波羅蜜也。二大靜慮。是大三摩地也。三大悲。於生死苦不疲倦四大精進濟拔無邊有情令證金剛薩埵。是故現自在位同一蓮華同一圓光。體不異故。輔翼悲智。不染生死不住涅槃。是故大慾欲得清淨大安樂富饒三界得自在能作堅固利則成金剛薩埵毘盧遮那佛大悲願行行願身也。金剛手等乃至十六大菩薩生得於如來執金剛位者。如前已釋可解。吽字亦如前釋。五種善哉句從金剛部配乃至佛部。金剛修多羅者。指瑜伽教金剛乘法也。餘句義歡喜信受奉行者囑累流通分也。

大樂金剛不空真實三昧經般理趣釋

