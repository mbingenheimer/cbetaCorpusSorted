
千手千眼觀世音菩薩治病合藥
經
西天竺國三藏伽梵達摩奉　詔譯
爾時佛告阿難言。此觀世音菩薩所說廣大圓滿無礙大悲心陀羅尼神呪者。真實不虛。若有人等所求願。而欲請求觀世音自在菩薩摩訶薩者。取拙掘具羅香。呪三七遍燒。時觀世音菩薩必即來到。
若有人等橫鬼所著。取弭哩吒那燒作灰。和淨泥捻作橫鬼形。於千眼像前。取鑌濱鐵刀子。呪一百八遍。段段切斷為一百八遍。即稱彼名即差著永差還復不著。
若有人等蠱毒所害者。取劫布羅香以和拙具羅香。各等分以井花水一斗和大上。煮取半升去滓取汁。於千眼像前呪一百遍呪即差。
若有人等。為惡毒蛇蠍所螫者。乾薑大小末呪一七遍著瘡上。立即除愈。
若有人等邪惡怨敵以邪辭相謨傷害者。取淨土或麵或蠟捨。作彼惡人形相。於千眼像前。取鑌濱鐵刀子。呪一百八遍。一呪一截。一稱其名。燒盡一百八段。彼人即歡喜修終身厚重相愛恭敬。彼是無怨。
若有人等患眼精壞者。若有清盲暗者。若白暈赤瞙無光明者。取呵梨勒果菴摩勒果鞞醯勒果。三各一顆擣破油細下篩當研。時唯須淨護。莫令新產婦人及狗見。口中念佛。以白蜜若人乳汁和封眼中者。其人乳汁要須男孩子母乳汁。若女兒乳汁者。成其藥和竟者。還須千眼像前。呪一千八遍。著眼中。滿七日。在深室內。慎風房室五辛諸不淨物。即得精還明淨光盛。
若有人等患虐鬼病者。取虎豹犲狼虎。呪三七遍。彼著身上即差。師子皮最上。
若有人等被蛇螫。取被螫人結𦡲。呪三七遍。著瘡中即差。
若有人等患惡痓入心悶絕欲死者。取桃膠一丸。大小亦如桃實大。以清水一升和煎。取半升呪七遍。頓服盡即差。其藥莫令婦人煮。須淨護造也。夫諸藥造不須人婦人無驗。
若有人等患傳屍鬼氣伏連病者。取拙具羅香。呪三七遍。燒熏鼻孔中。又取七丸如菟失。大呪二七遍吞即差。慎酒肉五辛及惡罵罵詈。又取摩那屎羅和白芥子。印成鹽呪三七遍。於病者床下燒。其作病鬼身即壁擘裂也。鬼逆走不敢住也。
若有人等患一邊偏風。耳鼻不通手脚不便者。取胡麻油內木青水香煎。呪三七遍。摩拭身上永得除差。又取純牛蘇。呪三七遍。摩身上差好。若有婦人患產難者。取胡麻油。呪三七遍。摩產婦臍中及玉門中。若令口吞易生。若有女人懷妊死子死腹中者。取阿婆末唎草一大兩。以水二升和煮絞去滓。取一升汁。呪三七遍。服即出一無苦痛。若不出胎衣者。亦服此藥即出差。
若有人等卒患心痛不可忍者。為道屍疰取杜拙嚕香如乳頭成者一丸呪三七遍。口中嚼咽不限多小。令變吐即差。慎五辛酒肉油物諸不淨物及房內。
若有人等被大燒瘡者。取熱瞿摩夷。呪二三七遍。塗瘡上即差。
若有人等患蛔虫齩心痛者。取骨嚕末遮半升。呪三七遍。服即差。若重者一升。虫即如綟索出來差。
若有人等患下瘡者。取菱葉搗絞取汁。呪三七遍。夜臥著眼中即差。若須用白牡馬失汁。呪三七遍。如上差。
若有人等患腹中病痛者。取井花水和印成鹽二三七顆。呪三七遍。服半升即差。
若有人等患赤眼者。及眼中有努肉。及有翳者。取奢弭葉。搗綟取汁。呪七遍。𣷽濱錢一宿更呪七遍。著眼中即差。
若有人等患畏夜不安。恐怖出入驚怕者。白線作索。呪三七遍。作二十一結。繫項恐即除。非但除怖。亦得福生滅罪壽命延長。
若有人等於家內橫起災難者。取石榴枝等截一千段。兩頭塗蘇酪蜜。一呪一燒盡一千八遍。一切災難患悉除滅。要在千眼像前作之。
若取有白昌蒲。呪一百八遍。繫著右臂上。一切聞處論議得勝。
若取奢弭葉。若枝柯寸截兩頭。塗真牛蘇白蜜牛酪。一呪一燒盡一千八段。日別三時。時別一百遍。滿七日呪師自悟通智智也。
若有行人欲降諸大力鬼神者。取阿利瑟迦紫。呪三七遍。火中燒還須蘇酪蜜。要須於悲大悲像前作之。
若取胡盧遮那一大兩。著流漓瓶琉瑠形中。置大悲像前。呪一千八遍。塗身點額。一切天龍鬼神人及非人皆悉歡喜喜也。
若有人身被杻械枷鎖者。取白領失。呪一百八遍。塗於手上。用摩杻械枷鎖者。即自解脫。
若有夫婦不和狀如水火者。取鴛鴦尾。於大悲心像前呪一千八遍。上身上帶之。彼是即終身歡喜相愛敬。
若有人等被虫食田苗及五菓子者。取淨灰砂。呪一千八遍。散田四邊。虫退散也。若有諸菓樹兼呪水一百八遍。乃至一千八遍。灑著樹上。虫不敢食害菓也。
若有人等逢鬼口禁吐沫不知人色應急死者。取虎魄玉細屑。呪一百八遍。以酒令服。又取骨嚕萬異絞汁。呪二三七遍令服。又造其額上鬼神神字建。呪一百一八遍即差。
若有人等被湯爛傷者。取木灰和水。呪三七遍。泥瘡上。日三遍。又熱瞿摩夷呪三七遍。塗瘡上即差。
若有人等食諸畜生災肉毒。煩心悶欲死者。取淨土一升。以水三升煮取一升汁。呪三七遍令服即差。
若有人等卒得諸腫𤹿者。取蕪菁葉搗和清酒。呪三七遍。腫上即差。
若有人等惡腫入腹欲死者。取瞿摩夷燒和酒。呪三七遍塗腫上。又口令服即差。
若有人等患鼻大衄下欲死者。取生蓬萊葉和水煮取汁。不限大小呪三七遍。令吞即留生。
若有人等亦血痢血者。取桃脂大如鷄子。呪三七遍令吞即差。
若有人等患喈咳者。取桃子人一升。熱火和𥹋糖。呪一百八遍。頓令服盡。乃至須造三四劑病即愈。
若有人患大便孔癢名。取草纏羅菓。熱細末和糖。呪一百八遍。塗孔日三即差。
若有人患大便不通。取葵子二升。以水四升煮取一升汁。呪三七遍數服即下。
若有人患小便不通者。取瞿摩犢夷絞取汁。呪三七遍令服即愈。
若有人等患小便不通者。取房內樑上塵細下。篩以三指撮和清水。呪三七遍服差。
若有人等小便數忽起者。若去斗許者。取括樓根一兩。以清淨水三升煮。絞取半汁。呪三七遍。若一百八遍。頓服即差。
若有婦人任身卒得病。煮取小豆五升豉三升。以清水一斗煮。取三升汁。呪一百八遍。分為二服。即差病產生安樂。
若有婦人患倒子產難生欲死者。取蓬萊一升。以水三升煮取一升汁。呪三七遍。令服即生無病病也。
若有小兒患夜啼不安眠者。其兒目下書鬼之字。呪三七遍三唾即差息。
若有小兒頭生諸瘡者。取瞿摩摩角鰓。燒末和猪暏。呪三七遍。塗瘡上即差。
若有小兒患舌腫不能哺乳者。取東方乘桑汁。呪一百八遍。塗舌立愈。
若有小兒口中生瘡不能食者。取黃連根。細搗篩下。以和男子母乳汁。呪三七遍。塗口瘡上即差。
爾時觀世音菩薩摩訶薩告諸大眾言。若於如來般涅槃槃後。末世眾生造蓬口宮。諸疾病應在無量。是故我今說療治法亦復如是。若比丘比丘尼。優婆塞優婆夷。善男子善女人等。若能受持此療治法救眾生苦者。當知是即我化身。以大悲心救眾生故。必我到其所。作諸法令有勝驗。是人受持大悲心隨心自在陀羅尼神妙章句能救世間苦。是人如我無異我身也。
若有淨信男子女人。有能受持是救苦陀羅尼呪者。持世翳法。雖療諸病。以慈心故。必以至心應呪一百八遍。觀音力故無不著者。若有眾生能持我法。其人若在命終時。我急迎來。以無邊樂乘寶雲車。速令往生安樂世界。蓮華化生成佛不久。
爾時釋迦牟尼佛讚觀世音菩薩言。善哉善哉大士。如是如是如汝所說。若有善士善女等。以一分藥施疾病者。現於現在得福滅罪。於當來世福報無盡。生生世世受無病身受諸快樂。天上人中受諸勝利。天上人中壽命無量。得道不久。
爾時會中大眾菩薩摩訶薩等。梵釋四王天龍夜叉諸神鬼王人非人等。聞佛所說皆大歡喜。信受頂禮迴向奉行。

千手千眼觀世音菩薩療病合藥經
