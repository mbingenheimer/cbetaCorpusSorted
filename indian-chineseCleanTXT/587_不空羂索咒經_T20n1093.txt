
空羂索呪經
隋天竺三藏藏法師闍那崛多譯等譯
如是我聞。一時婆伽婆在逋多羅山頂觀世音宮殿所居之處。於彼山中多有娑羅波樹多摩羅樹。瞻蔔華樹阿提目多迦華樹等。更有種種無量無邊諸雜寶樹。周匝莊嚴。與大比丘眾八千人俱。復有無量首陀會天。無量百千左右圍遶。其名曰自在天眾大自在天眾。復有若干大梵天王及諸天子。請佛說法。
爾時觀世音菩薩摩訶薩。於是海會大眾之中。即從座起整理衣服。偏袒右肩右膝著地。合掌向佛面目熙怡。開顏含笑而白佛言。婆伽婆於我有心呪。名曰不空羂索王。我於往昔從發菩提心已來。過九十一劫。於是劫中有世界名曰觀視。於彼剎中復有一佛。名曰世界王如來應正遍知。然彼如來憐愍我故說此心呪。我時於彼佛世尊所受持不忘。以是力故。從是已來常為無量無邊百千摩醯首羅諸大天眾。淨居天王并諸天子無量無邊說法教化。令向阿耨多羅三藐三菩提。世尊我於彼佛所得是呪已。即得不忘智勝莊嚴等一萬三昧。世尊隨有此心呪處。當知彼處有大天眾。所謂自在天大自在天。大梵天梵天等一萬二千守攝防護。世尊隨其所在有是呪處。應如塔想。世尊隨何方面有是心呪。應當證知彼諸人輩。已曾供養百千萬億那由他諸佛種諸善根。世尊若復有人聞此不空心呪者。當知彼人。若於往昔於他人所。行諸穢惡造諸非法。毀謗諸師毀謗正法。未於未來世必墮阿鼻地獄。一切諸佛菩薩聲聞辟支佛等皆悉捨離。彼人於後生悔恨心不復造惡。彼人若能一日一夜斷食誦此心呪。彼人重罪現世輕受。或一日間得寒熱病。或復二日或復三日或復四日。或復七日得寒熱病。或復眼痛或得耳痛。或脣齒疼痛或舌齶疼痛。或復心痛或復腹痛。或膝痛或脇痛腰脊肋痛。或患支節疼痛或得痔病。或大小便利不通或下痢。或患手足或頭。痛或患瘡癬或患白癩大癩甘瘡疱瘡反華瘡惡毒瘡月食瘡。或得羊癲諸鬼病等。或值呪咀野蠱道種種言說。或為他作而反著之。或為已作而更著之。或被枷禁繫在牢獄或被他打或被他殺。或他期剋罵詈毀辱或被誹謗。世尊我今略說。或值身口意業逼切。或夜得惡夢。以現受故彼等惡業悉得除滅。況復清淨諸眾生輩。正信正行不滅罪者無有是處。世尊若有四輩人民等。設以諂曲心聞此呪者。或復讀誦或復受持。或晝夜常誦或為他解說已教令聽聞。乃至在畜生前說此心呪令彼耳聞。復能說是金剛句等自心念言。金剛句者何等是也。所謂一切不捨是也。一切不分別是也。一切無為是也。一切不遲至是也。一切不作是也。一切不染是也。一切平等心是也。一切無至是也。一切不棄捨是也。一切不離五陰是也。如是方便當須念佛。彼等諸人十方諸佛數滿一千在於現前。彼等諸佛當教是人懺悔除罪。世尊我今略說。若復有人。以竹帛書是心呪受持禮拜。有如是等無量無邊功德之聚。世尊我今略說。聞此呪者不應起諍。世尊若若有人共他鬪諍聞此呪者。或為驚怖大家或護他意。或因調戲聞此呪者。世尊彼等諸人應當思惟。令我耳根聞此呪者。以觀世音菩薩威神力故非我自力。世尊譬如有人。或取栴檀香或取龍腦香。或取麝香等種種諸香。誹謗毀辱罵詈言說。誹謗毀辱罵詈言訖說已。還以是香塗其身體。然彼栴檀乃至麝香不作是念。彼人誹謗我罵詈我毀辱我。豈有是心。我與彼香不與彼耶。無有是處。世尊但彼自有香性不捨本性。如是如是。世尊若有人。於我此心呪或復毀辱。或復道說誹謗乃至如上所說。以諂曲之心恭敬尊重。世尊彼諂曲眾生於未來世。於諸善根能為佛因。生生處處不離戒定及勝智慧成就福聚之香。於未來世能持戒香。世尊若善男子善女人。或比丘比丘尼優婆塞優婆夷。或餘人輩為此心呪故。於月八日十四日十五日。空腹一日一夜莫食。身持禁戒心行精進。一日七遍夜復七遍。誦此心呪已。莫念餘事莫共他語。世尊彼人現世得二十種功德。何等為二十種功德。一者一切病痛不惱其身。雖有病痛以福業力故速得除差。二者其身微妙柔軟光澤多人愛敬。三者諸根調伏。四者大得財寶所求隨稱不被他劫奪。五者火不能燒。六者水不能漂。七者王不能奪。凡所造業常得吉利。八者惡雹不傷惡龍攝毒。九者不被災旱不畏惡風疾雨。十者若人被蟲食於禾稼。當取其沙灰水等任意呪之七遍。八方結界上下諸方普遍結之。一切驚怖一切蟲毒即得除滅。十一者一切惡鬼吸人精氣。或於夢中為人夫婦。欲相厭魅亦不能害。十二者於一切惡眾生所常得安樂。心恒敬重無時暫捨。十三者若有諸怨生於惡意。欲來讐對亦自消滅。十四者但有惡人欲相害者。不能為害即自去離。十五者一切呪詛咀一切蠱道。速即自攝不能加害。十六者若處於眾眾眾中最強。十七者諸有煩惱不能纏遶。十八者當在陣敵鋒刃相害一心誦呪。一切刀杖箭矢即不著身。十九者一切善神常隨擁護。二十者生生處處常得不離慈悲喜捨。世尊若人能受持如是心呪者當得如是二十種功德。世尊更復有得八種法。一者命終之日觀世音菩薩當作比丘像現其人前。二者命終之時心不散亂四大安隱。無諸苦惱紛繞其身。三者病雖困篤亦無諸漏泄穢污屎尿不淨。四者命終之日得正憶念心不亂錯。五者命終之日不復覆面而覆面死。六者命終之日得無量辯才。七者命終之日欲樂生何佛國土者隨意往生。八者常得善知識不相捨離是故為八種福相現其人前。若有人能一日三時誦念。一時三遍受持此呪者。當斷酒肉五辛。則所得功德日夜增長。菩薩不自為已。知諸眾生心性力故當為說之。勿為慳悋法勿作憍嫉。或云我能為汝汝說汝不能耶。所以者何。菩薩捨嫉妬意。為諸眾生作大利益。而取菩提入菩薩數。言菩提者即是大智。言眾生者即是方便。此二法者為眾生故而有所得。世尊願佛聽我說此心呪。於如來前欲演說故。亦為四部諸眾生輩。得安樂故得利益故。更為自餘罪惡眾生除滅罪故。爾時世尊告觀世音菩薩言。汝清淨眾生說是心。呪應當知時如來隨喜。此心呪者。於未來世行菩薩行善男子善女人。於此心呪當作父母想。
爾時觀世音菩薩摩訶薩。瞻覩尊顏目不暫捨。而白佛言。世尊佛已聽我說此心呪。一切菩薩所應禮拜恭敬尊重。此解脫圓滿法門。為眾多人得利益故得安樂故。為欲憐愍眾多人故。為諸天人世間得世樂故。
我今頂禮三世一切諸佛。及菩薩僧去來現在聲聞緣覺。
我今頂禮正行正向一切諸聖。
我今頂禮大智舍利弗。
我今頂禮彌勒世尊菩薩眾等。
我今頂禮本師阿彌陀如來。
我今頂禮常住三寶。
敬禮觀世音菩薩摩訶薩大慈悲者。而說呪曰。
多姪絰他唵吽這適囉這適囉支唎支唎朱嚧朱嚧摩訶迦𠺕尼迦悉唎悉唎之唎之唎毘唎毘唎鉢頭摩訶薩多哥羅哥羅吉利吉利句盧句盧摩呵訶舒大薩多婆佛著耶佛著耶陀婆陀婆吉膩吉膩鉢囉摩舒大薩多婆迦囉迦囉吉唎吉唎句嚧句嚧摩訶薩他莫鉢羅鉢多這適邏這適邏毘遮囉珊遮囉鉢囉遮囉伊吒吒伊吒吒婆囉婆囉毘唎毘唎哹呼嚧哹呼嚧伊醯夷醯摩呵迦𠺩尼迦摩呵鉢遮鉢帝鞞沙建達囉娑囉娑囉柘囉柘囉呵囉呵訶囉呵呵兮兮𠹎𠹎咻咻唵迦娑婆囉訶莫鞞沙達囉達囉達囉地唎地唎度嚧度嚧多囉多囉薩囉薩囉簸囉簸囉婆娑羅婆囉囉輕道阿囉濕迷室多薩呵薩囉波羅帝曼地多舍𠼝囉十啝囉十啝囉多波多波婆伽槃蘇摩地底夜頡履屣伽拏居鞞羅婆囉醯眠達囉頡履屣伽拏啼婆伽拏嚩利至多遮羅拏蘇嚧蘇嚧朱嚧朱嚧沒嚧沒嚧散捺鳩摩囉侯𠺩達囉婆娑長娑婆比疏檀那大頡履使那夜迦蒱呼毘指多鞞沙達羅達囉達囉地唎地唎度嚧度嚧他囉他囉伽囉伽囉夜囉夜囉羅囉羅囉何囉何囉末囉末囉拔囉拔囉拔囉陀夜夜迦薩曼多婆盧吉多毘盧吉多盧雞攝啝囉摩醯攝婆囉慕呼慕呼沒𡀔沒𡀔沒夜沒夜門柘門柘何𡆗叉何𡆗叉莫摩寫摩蘇迦寫薩婆拔夷嚩薩婆烏簸達囉鞞嚩薩婆烏簸薩耆嚩薩婆揭囉醯嚩婆馱槃達那曷囉社怛娑多娑迦囉何祇儞憂馱迦鼻挱設薩多囉簸唎利摹遮迦迦拏迦拏吉儞吉儞句句遮囉遮囉因地唎夜婆邏蒱澄伽柘妬阿唎耶薩底夜三鉢囉迦釋迦多莫多莫三莫三莫莫薩莫薩莫呵耽暮一百一十三莫呵耽摹安馱迦囉比馱摩那殺波囉羅蜜多鉢利唎哺囉迦彌唎彌唎吒吒吒吒茶茶茶茶荼荼荼知知知知伊尼夜折莫吃唎多鉢唎迦囉伊醯夷醯伊濕婆囉哹𠸷多槃這適迦句𠺩句𠺩波囉波囉迦囉迦囉迦吒迦吒莫吒莫吒毘輸馱比沙耶婆私儞摩訶迦流尼迦輸毘多夜社儒波比多何囉怛那摩句吒摩囉達囉薩婆腎若失邏囉思吉唎多摩句吒摩呵大蒱多迦摩邏訖唎多迦囉多邏著那三摩著毘木水叉鉢囉嗛必多婆呼薩埵珊多帝鉢唎波柘迦摩呵迦尼迦薩婆羯摩拔囉那比舒馱迦薩婆嚩地鉢邏摹慕這適迦薩婆薩埵娑摩攝婆索迦南摹素妬帝蘇波呵
此呪隨誦即成。一日三時一一時中誦一百八遍。能得除滅五逆重罪及諸業障。燒沈水香欲結界時。或呪水或呪灰。或呪芥子或呪紫檀木四枚。各七遍釘於四方。一切瘧瘧病寒熱病。作呪索誦二十一遍繫其咽胭下。即得除愈一切諸病。或呪酥蘇或呪油或呪水。各二十一遍呪已服之。若欲破他所作呪咀詛。作其人形像。或麵或埿泥或蠟臘。當以鑌賓鐵為刀段段割之。若有人驚怖欲護身者。當作呪索帶於身上。若有人患腹痛。呪鹹水服之。若有人被蟲毒或被蛇螫。當用塗泥呪塗之。若有人患眼痛。取白綖線為呪索繫其耳上。若人患齒。取迦羅毘羅木呪呪之二十一遍。然後嚼之揩磨其齒。欲作大界。取五色綖線呪二十一遍。取紫檀木四枚為𣐍繫索於𣐍上纏之。釘著四角即成大界。一者怖處一切驚處欲護身者。當作呪索帶行。或呪水灑之或呪灰用散其上。若有鬼著取五色綖線為呪索帶之或繫身體。一切寒熱病者。取白綖線呪二十一遍作索帶行。若有得一切種種惡瘡。取蓽茇畢盋擣以為末和蜜。呪二十一遍泥塗其瘡上。若有人患眼。取香湯或甘草湯。呪二十一遍洗兩眼。若有人患耳。煮油呪二十一遍內著耳中。一切鬪諍一切官府一切恐怖處。取水呪二十一遍洗其面。若國內有大疫病。或城邑聚落。乃至家內當作道場。牛糞塗泥地香湯灑地。於四角處安置新淨水瓶。以種種華置其瓶裏。復將種種華散道場處。持種種飲食皆令香美。復以種種淨草敷設道場。以食置上并諸果蓏。於四角處麵作燈盞。淨布作炷燒諸妙香。以最勝上者最大而作供養。其呪師以香湯澡浴著鮮淨衣。於其座上敷新淨褥而坐其上。誦持此呪一切災變即得消滅。若有遇重病者。將彼瓶水呪已灑於彼人。凡所灑者即得除滅一切疫病。諸鬼祟崇祟者一切有怖畏處。以水灑之皆得除愈。若有人被他禁呪。磨栴檀呪二十一遍。泥塗其心上即得除愈。若欲除滅一切業障及五逆四重。常誦莫住。若有家內遇疫惡疾病。或復諸鬼擾繞撓亂其家。當取一百八枚蓮華。一一蓮華各呪一遍。擲著火中即得除愈。若欲取一切眾生心意。當取栴檀一百八枚長二寸。一枚一遍呪之擲著火中。欲治一切鬼病恐怖之處。當取闍耶草毘闍耶草那句利揵陀那句梨利草這適憐尼草阿婆耶波儞草因陀羅波尼草香附子多迦羅香斫迦羅摩訶呵斫迦羅毘疏揵多蘇摩羅囉蘇多草蘇難陀草。
如是諸草。皆搗之作末細羅之。取水和為丸如大棗。呪一百八遍。或頭戴或繫手而行。一切鬼病一切疫病不能為害。若有小兒著鬼病及疫病所驚怖處。將一丸繫於咽胭下。若有女人薄相難嫁娶者或有諸病。取此丸藥和水澡浴。即除惡相最妙最勝最勝最妙隨意無難。若有女人不生男者。持藥一丸繫其項即得產男。一切驚怖中皆作大護。若有人被蟲者。此藥亦能破之。帶藥行者不被火燒諸難。若被惡瘡。持此藥塗者即則得除差瘥。若有人為諸惡事逼切。帶此藥者即蒙除難。若有人欲除惡風惡雨。呪水二十一遍散於四方。即得除止。若遇大雹。取一樹枝行呪遙打之。此觀世音心呪雖不受持。但誦能破一切業障。能成一切事皆得成就。若有人持此呪者。彼人當織一一端白㲲。闊五尺長一丈不得割斷。綜縷彼㲲當畫作一佛。綵像采色中不得用膠。當和香及乳和綵色水及以乳汁而用畫之。右邊畫作觀世音像。狀如摩醯首羅天。頭上髮髮毛悉如䗍螺髻。方作華冠。肩上當畫作黑鹿皮覆左肩上。自餘身分當畫作種種瓔珞。其畫者教持八關齋勿得雜食。日別香湯清淨澡浴著淨衣裳。其持呪者當清淨處安像。像前以牛糞塗地。四方齊整縱廣丈六尺。其壇場裏散純白華。置八水瓶各受一斗。皆令新淨盛以香湯。復以種種華置其瓶內。安其淨草立八草座座座處。安置八方作八分食置其草座上。然後更以六十四分食。各各種種雜美好者。自餘雜食具皆廣大羅列作之。唯惟除五辛酒肉。餘但使可得之者皆悉具之。若欲呪者。當三日三夜斷食燒沈水香。其持呪人者以妙香湯三時澡洗洒。大小便時皆須澡浴。若不能三日三夜者。但一日一夜斷食。當食三種白食乳酪粳米。在彼像前長跪設飲食已。當誦呪一千八遍。爾時行者在於像前。即見自身出大光明猶如火焰。既自見已生大歡欣。乃至觀世音菩薩自來現身。隨其心願皆悉與之。若欲隱身。當取雌黃或石黛。擣令碎末精細羅之。在於像前呪一千八遍。塗於眼上即得隱身。乃至騰空飛行。復得三昧名不空智見現在莊嚴。作如是法已。然後凡所作者皆得成就。此是持呪法我今說竟。
爾時佛說此經已。時觀世音菩薩摩訶薩。及淨居諸天子娑婆世界主大梵天王。及諸菩薩眾諸聲聞眾一切大眾人民。聞觀世音菩薩對佛說此經。皆大歡喜奉行。

空羂索呪經
