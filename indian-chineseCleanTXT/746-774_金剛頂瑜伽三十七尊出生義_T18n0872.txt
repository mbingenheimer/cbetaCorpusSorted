
金剛頂瑜伽三十七尊出生義
特進試鴻臚卿大興寺三藏沙門大廣智不空奉　詔譯
我能仁如來！憫三有六趣之惑，常由蘊、界、入等，受生死妄執，空華無而虛計，衣珠有而不知，於是乎收跡都覩史天宮，下生生于中印土，起赴化城以接之，由糞除以誘之。及乎大種姓性人法緣已熟，三祕密教說時方至，遂却住自受用身，據色究竟天宮，入不空王三昧，普集諸聖賢，削地位之漸階，開等妙之頓旨。從普賢金剛性海，出塵數加持色身，然後演普賢金剛語業之密言，示普賢金剛身業之密印，啟普賢金剛意業之意密慧，成有情金剛三業之度門。不達者，以為運動支節未殊於戲弄，持誦文身更成計著，安知夫入於此出於彼，用於淺成於深，亦由金剛手纔乘狻猊忽奮王趾，適按丘陵已平？是不思議之源流，尚非三賢四果之境界也，豈區區常情所能臆中哉？故得之者，即五根而入正受；就萬有而照大空；引佛界而普淨眾生；攝群情而都會一智。
所以修行者先住相似，則受加持力焉！垢薄者稍見於法明，得三昧分焉！深入者雙了於空色，則有遍淨體焉！乃習氣蓋障廓然無餘矣，則寂照本源、業用皆辨。法王自在義利平施，然知諸正覺尊本來常住，大菩提眾無不會同。外道隔於我執；二乘滯於空證；近情失於取捨；淺智惑於有無，是故是皆自破舟梁，不可得而詣也。至如即爾普賢之心，深入圓明之智廣智，乃是真言行菩薩造瑜伽之大方也。然後能堅固心菩提、莊嚴心心色相、開現心法藏、成就心神通、寂滅心戲論，於是發明知見成就眾生，住相應門作諸佛事。
是以由大圓鏡智，厥有金剛平等現等覺身，則塔中方方之東，阿閦如來也；由平等性智，厥有義平等現等覺身，即則塔中方之南，寶生如來也；由妙觀察智，厥有法平等現等覺身，即塔中方之西，阿彌陀如來也；由成所作智，厥有業平等現等覺身，即塔中方之北，不空成就如來也；由四如來智，出生四波羅蜜密菩薩焉。蓋為三際一切諸聖賢生成養育之母，於是是乎印成法界體性智自受用身，即塔之正中毘盧舍遮那如來也。
四親近菩薩，即彼四波羅蜜印焉，無量大悲體於是而生，無量方便擁護於是而出。於一切如來菩提堅牢體，而生金剛薩埵焉！於一切如來菩提四攝體，而生金剛王焉！於一切如來菩提無染淨體，而生金剛愛焉！於一切如來來菩提隨所稱讚體，而生金剛善哉焉！則東方金剛威莊嚴界，不動如來四親近菩薩也。以一切如來大戒、忍辱波羅蜜之所成就焉。
由一切如來大莊嚴義，而生金剛寶焉！由一切如來大威耀義，而生金剛日焉！由一切如來大滿願義，而生金剛幢焉！由一切如來大歡樂義，而生金剛笑焉！即南方寶光明功德界，寶生如來四親近菩薩也。以一切如來無住檀那波羅蜜之所成就焉。
就一切如來自在無染智，而生金剛法焉！就一切如來永斷習氣智，而生金剛利焉！就一切如來轉大法輪智，而生金剛因焉！就一切如來離言說戲無戲論智，而生金剛密語焉！則西方大蓮華法藏界，無量壽如來四親近菩薩也。以一切如來三摩地大慧波羅蜜之所成就焉。
自一切如來善巧工藝門，而生金剛業焉！自一切如來大慈鎧冑門，而生金剛護焉！自一切如來無畏調伏門，而生金剛牙焉！自一切如來住持成就門，而生金剛拳焉！即北方變化輪作用界，不空成就如來四親近菩薩也。以一切如來不捨眾生大精進波羅密之所成就焉。
是十六大士手之所持，皆本三摩地之幖標幟也，覩物求義其何遠哉？
至如遵眾生界入六度門，則從一切如來體性海四智之中，而生金剛鉤、索、鎖、鈴等四攝菩薩焉！以能召請、引持、堅留、歡喜之事，於一切道場而奉諸教命，人天得之而集解脫之眾；聖賢用之而接迷倒之流，則塔之四門之外，操其業用，住位者是也。由四菩薩智之所發起焉。是諸聖人不得晏然，於本所宮觀而疾甚覆掌，以應群方之請也。住真言修行者，若能入是三昧，便能興此供養雲海海雲而成就自他利行焉，則中方三十七尊之大義也。如此如此也又住頂生三昧，而現頂生之身耳多矣！
今塔之上方，所以獨有五五頂輪王會者，蓋以諸頂生身，皆攝入此無上五頂智焉，至如方不不可方不可得而究者，佛之頂相也。是至勝之法亦然，不可得其際也，故稱頂焉；其五頂王又一切真言尊宰割之主也，故稱王焉。就五頂輪，而金輪為之最，不然孰知勝絕唯一法哉？故自觀自在菩薩已下，攝怖歸命矣！
又下方有十六執金剛神，蓋一切如來勇健菩提心所生化，亦明如來修行之時，有塵數心障煩惱，以是金剛慧惠破之；大覺之後，成塵數種類智門，以是金剛慧惠用之。故復現其暴惡可畏之身，操大威之智，以調伏難調，叱吒則大千震盪；指顧則群魔懾竄，所以鬼母怐懼而收跡，象頭畏威而遠引。彼大惑之主摩醯首羅，亦蒙被其害而成正覺矣！則知向時憑怒，適是大悲。此等金剛厥有河沙塵滴海數量，今舉十六住位焉，亦塵數之義不出於是矣！
又其餘所有大士、天人，皆是隨類憙見之身，而梯航於邪山苦海也，亦出於大日如來善巧業用門。故此率窣堵婆波，可謂總領一乘之祕旨，何況佛地權實之道於是全焉？至如普現賢色身等百千三昧及四無量心、饒益方便六波羅蜜運行次第，乃至不起于座遊諸佛剎，供養承事利樂有情，以不可思議熏而密移眾生界。如是理功用，餘修多羅或但有名目而無其法，至於作用、儀軌皆備此教門。既既異諸大乘故，難其授受。傳法阿闍梨縱擇得其器，必授以菩薩性戒，入以大會法壇檀，取金剛界賢聖，攝持持以金剛乘甘露灌頂，然後示以入佛心閫閾焉。或不如此，則受行者無利，傳度者獲罪。
故自曰佛已降，迭相付囑：「釋師子得於毘盧舍遮那如來方授，而誓約傳金剛薩埵！金剛薩埵得之，數百年傳龍猛菩薩！龍猛菩薩受之，數又數百年傳龍智阿闍梨！又住持數百年，傳金剛智阿闍梨！金剛智阿闍梨以悲願力方，將流演於中國，遂挈瓶杖錫，開元七載至自上京，十四載遽得其人，復以誓約傳不空金剛阿闍梨！然後其枝條付囑頗有其人，若嶠家嫡相承，准唯此而已。」
按本教，其有得斯灌頂者，金剛薩埵恒住其身心，而藩蕃屏心王使至乎道，雖未證入，是從法生，得膺金剛名，已墮隨菩薩數，其有觸視之者，則為菩提因觀焉。

出生義
靈雲校本末云：
貞享三年五月初朔校之了。
同二十四日再校了。
行本文字多譌，冀得善本正之。淨嚴。
貞享三年五月初朔校之了同二十四日再校了行本文字多譌冀得善本正之淨嚴