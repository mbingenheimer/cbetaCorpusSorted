
佛說造塔延命功德經
罽賓國三藏沙門般若奉　詔譯
如是我聞。一時佛在舍衛國祇樹給孤獨園。與大苾芻眾及菩薩摩訶薩眾俱。爾時波斯匿王在大眾中。即從座起整理衣服。偏袒右肩右膝著地。禮佛雙足合掌恭敬。而白佛言。希有世尊。相師占我。却後七日。必當壽盡。我為無常苦所逼惱。無所依仰來投世尊。唯願世尊為我救護。云何令我得離憂苦。佛告言。大王善自安慰勿得憂怖。諸佛如來有善方便。能令大王獲殊勝利近延壽命。當得阿耨多羅三藐三菩提。諦聽諦聽善思念之。吾當為汝分別解說。大王當知。若欲免離無常苦惱超入如來法身壽量。應先發心持佛淨戒修最上福。能發此心延王壽命。王白佛言。唯願世尊為我救護。所說發心持佛淨戒修最上福。我便奉行亦令國人奉行此法。未知發心何等心。持何等戒何福最上。唯願如來為我宣說。佛告大王言。發心者發四無量心。言持戒者持不殺戒。修上福者無過造塔。悲愍救護一切眾生。諸天善神常來守護。不相捨離如影隨形。發生大王無邊福利壽。大王建立佛塔福利難思。三世如來所共稱讚。我為大王略說因緣。王當諦聽。乃往古昔有一小兒此地牧牛。有諸相師來共占相謂言。此牧牛兒却後七日必當壽盡。是牧牛兒又於異時。與諸小兒聚沙為戲。中有小兒摧握擁沙為堆。言作佛塔高一磔手。或二或三至乃至四磔手。時此小兒戲聚沙塔高一磔手。却後更延七年壽命。於聚沙時。有辟支佛持鉢而行。時諸小兒以嬉戲心。將沙奉施言我施。時辟支佛引鉢受之。以神通力沙變成。時諸小兒見此因緣。皆悉獲得清淨信心。時辟支佛與諸小兒悉授記莂別作如是言。汝諸童子所造之塔高一磔手者。於未來世作鐵輪王。王一天下。二磔手者作銅輪王。王二天下。三磔手者作銀輪王。王三天下。四磔手者作金輪王。王四天下。時諸小兒以嬉戲心造如是塔感感得如是果。何況大王發至誠心。若有善男子善女人。以決定心如法造塔。乃至一肘量一磔手一指節一穬麥。所得功德無有限量。常有諸天雨花供養。是故大王。若善男子善女人欲造塔時。先於一切眾生起大悲心而為先導道。以菩提心而為根本。然後淨地作壇供養。以瞿摩夷塗之燒香散花。面正東坐作是思惟。佛薄伽梵自利利他功德圓滿。復能滿足眾生之願。我今成就第一法身發菩提心。於薄伽梵所有造塔軌儀法則。一一次第如法奉行。
第一採集妙華。以陀羅尼加持七遍。散布壇上供養如來。陀羅尼曰。
曩謨薩怛他二合耶埵阿耨羯多跛跋羅底瑟恥二合帝布數波罽答迷迷怛他蘖多耶三藐三母馱耶怛儞也二合他補澁閉閉補澁閉二合蘇補澁閉二合娑縛二合合引賀引
第二埏埴作泥團時。作婀字觀。此是如來法界身。先當歸命作如是言。
曩謨捺闍溺崛芻二合悉底二合耶捺嚩平薩嚩怛他蘖多難難滿泥上囉怛曩二合怛羅二合演輸梵阿閦鞞阿彌弭陀畔差子阿何反薄伽梵阿哩也引嚩嚕枳帝濕嚩二合羅耶麌嚕
正埏埴時。以俱胝陀羅尼。加持其泥二十一遍。造一佛塔如造一俱胝佛塔。所獲功德等無有異。是故此陀羅尼名為俱胝陀羅尼。陀羅尼曰。
怛儞也二合他唵蘇上佉澁茗四合蘇佉澁茗四合蘇佉澁麼四合阿耨羯諦訕諦訕諦誕諦誕諦儞平囉拘黎曳戍嚩嚩提諦主嚩嚩提薩嚩母馱阿地瑟姹二合曩曩阿地瑟恥二合多阿母底羝娑嚩二合引賀引
第三次於泥團作娑婆頗二合字觀。當觀此泥團猶如水精。又如頗胝迦寶。內外清淨分明瑩徹。以陀羅尼加持一遍。陀羅尼曰。
唵嚩日羅二合嗢多皤嚩耶娑嚩二合引賀引
第四次塗赤土時。作火色觀。即知一切世間出世間法。皆從微塵而得成就。作此觀已。取乾赤土遍塗泥團。觀一切法本來無生畢竟空寂。作含字觀。想此泥團如鎔金色。然後造塔。以陀羅尼加持一遍。陀羅尼曰。
唵阿羅左尾羅左娑嚩二合引賀賀
第五次以泥團入模時。用陀羅尼加持一遍。然後入模。陀羅尼曰。
唵嚩嚩日羅二合引馱都蘖陛娑嚩二合引賀引
第六次入法身真言時。用此陀羅尼加持一遍。然後入印子中。陀羅尼曰。
唵達摩馱都蘖陛娑嚩嚩賀引
第七次椎推打塔印時。用陀羅尼加持一遍。然後椎推打。陀羅尼曰。
唵嚩嚩日囉二合引補特伽羅拘吒耶拘吒耶娑嚩二合引賀賀
第八次椎推打竟。以手作塔階時。用陀羅尼加持一遍。安置塔階。陀羅尼曰。
唵嚩嚩日羅二合引喻曬曬娑嚩二合引賀賀
第九次塔正從模中出時。用陀羅尼加持一遍。然後出之。陀羅尼曰。
唵達摩底珠娑嚩二合引賀賀
第十次脫塔塔了塔出模已安置塔時。用陀羅尼加持一遍。陀羅尼曰。
唵蘇鉢羅二合引底瑟恥二合多嚩嚩日入羅二合合引娑嚩二合合引賀引
第十一次安置塔座了。以手按塔頂上。以陀羅尼加持一遍。陀羅尼曰。
唵跛羅藍三合摩哆喃曳平娑嚩二合引賀引
第十二次於塔上安傘蓋時。以陀羅尼加持一遍。陀羅尼曰。
唵跛羅藍三合摩婀喻曬娑嚩二合合引賀賀
佛告大王。若善男子善女人。以清淨心依此軌儀造作佛塔。若自作若教人作。若復讚歎若當信受。所得功德與造佛塔等無差別。當知是人於此一生。不為一切毒藥所中。壽命長遠無有橫死。究竟當得不壞之身。一切鬼神不敢逼近。五星七曜隨順驅使。一切怨家悉皆退散。隨所生處身常無病。一切眾生見皆歡喜。無淨戒者淨戒滿足。不調伏者能令調伏。不清淨者能令清淨。破齋戒者齋戒復生。若犯四重及五無間極重罪業悉得消滅。無始劫來障累皆盡。若有女人欲求男者。即生勇健福德之男。四大天王常隨擁護。造塔功德其福如是。若塔破壞變作微塵。風吹一塵散落他處。塵所經過山林河海。一切眾生觸斯塵者。永更不受雜類之身。捨身受生常得見佛。大王若善男子善女人。若於造塔及陀羅尼。想觀分明一心憶念。永離水難火難王難賊難。刀兵等難無能傷害。若於曠野若空空處高閑處。若於聚落及大會中。能以此經宣告旨示大眾。即為救護眾生身命。所獲福德量與空等。若於後世書寫流通。塔雖未造造塔功德而興造塔等無有異。我為大王及未來世一切眾生。廣開造塔延命功德。王當憶持。
爾時波斯匿王及諸大眾。聞佛所說皆大歡喜信受奉行。

佛說造塔延命功德經
　中天竺三藏牟尼室利　　　說證梵語
　　西明寺大德賜紫沙門圓照　筆　授
　　章教敬寺大德沙門鑑虛　　　潤文
靈雲校本云　貞享四丁卯稔中春二十三日一校了　　　　　　淨嚴
