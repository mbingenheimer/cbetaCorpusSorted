
金剛頂一切如來真實攝大乘
現證大教王經卷上
唐特進試鴻臚卿三藏沙門不空奉　詔譯
深妙祕密金剛界大三昧耶修習瑜伽儀第一稽首薄伽梵、大毘盧遮那！
能為自在王，演說金剛界，
無邊功德法，成五解脫輪，
三十七智身，我今歸命禮。
瑜伽大教王！開演一佛乘，
如來三密藏，是乘無比喻，
最上最第一，唯佛不共智，
相應成佛門，為令悟入者，
圓成淨法身。三世薄伽梵！
皆依此法成，是故諸如來！
敬禮如理法。若修此法者，
善住於師位，備族姓相好，
調柔心正直，以戒常嚴身。
以戒常嚴身，清淨無所畏，
於此祕密乘，決定深信解，
空有性相義，隨化道導應知作，
住大悲方便，引接攝諸群品，
能令所依者，頓獲如來位，
已入金剛界，諸佛大壇場，
生在如來家，受法王灌頂，
瞻禮於聖會，不捨菩提心。
恭敬阿闍黎！等同一切佛！
所有言教誨，皆當盡奉行。
於諸同學處，不生嫌恨心，
敬如金剛手！乃至諸含識，
亦不應輕惱。諸天神仙等，
皆不應禮事，勿應毀陵蔑。
所覩諸法具，不應故騎騫，
為此大場內，諸聖所執持。
親從阿闍黎！得傳教灌頂，
明解三摩耶，諸正遍知道，
通明廣略教，瑜伽身語心，
妙解曼拏囉，了真言實義。
如是阿闍黎！諸佛所稱讚，
等同薄伽梵、大毘盧遮那！
即是諸如來！金剛蓮華手！
虛空巧業尊，故應堅守護。
本尊三昧耶，倍過於身命，
常修外儀式，洗漱嚼齒木，
噉荳䓻塗香，令身口香潔。
不應食薰雜、酒肉諸殘觸，
飲食離諸過；不應與他人，
同床鋪座坐臥，常潔身淨服，
令內外無垢；不應常長爪甲，
居穢違教故。內所為謂六根，
用三密淨除；外謂諸儀則，
法香水灌頂。或外緣不備，
即以法淨除，此理趣最勝。
當觀念「囕」字，淨除內外垢，
不沐而成浴，盪滌等虛空，
無垢如法界，事理俱相應。
如來最稱讚，初起金剛定，
普覺諸群品，行即如來行，
坐即如來坐，諸入無言說，
一音遍法界，後與復興大悲念，
利樂盡無餘、有情器世間，
嚴淨如來土，若自他建立，
勝大曼拏囉，選地結壇場。
如經之所說，上施妙天蓋，
周匝悉懸旛，瑜鬘鈴珮等，
間錯垂供養，布散諸尊位。
散時華莊嚴，賢妃瓶閼伽水，
燒香華塗香，燈明及飲食，
金銀寶器盛，及以淨梵瓷等，
真言香水灑。復以燒香熏，
陳設壇四邊，諦心為供養。
修行瑜伽者！每入曼拏囉，
觀身如普賢！足步蹈蓮華，
趣於精室門，閉戶稱「吽」字，
怒目除不祥，即五體投地，
敬禮世尊足，及一乘法僧，
即長跪合掌，運心對聖眾，
勸請願迴向，具法者應入，
金剛三摩地。字發智火，
燒除虛妄因，情器等虛空，
名如理作意。心如理成就，
是名為法性；法安住法位，
是名為法界。復加身口心，
成三密三身，真言行菩薩！
應當善修習。塗香遍塗手，
復用燒香熏，結淨器世間，
寂光華藏印，即以定慧手，
觀念離塵法，真言如是稱：
唵　囉儒　波誐怛　薩嚩　達摩
次當淨三業：觀身本清淨，
誦此真言明，得三業皆淨。
淨身真言曰：
唵　薩嚩婆嚩　駄　薩嚩　達摩　薩嚩婆嚩　度　憾
由此真言故，其身成法器，
於虛空觀佛，遍滿如胡麻，
則誦遍照明，歷然見諸佛！
觀佛真言曰：
欠　嚩日囉馱覩
警覺諸如來！檀慧相鉤竪，
進力二相拄，是名為起印。
唵　嚩日囉底瑟姹　吽
「吽」字想於心，變成五智杵，
應想遍身中，所有微塵數，
為金剛薩埵，金剛掌舒臂，
全身委地禮。捨身遍法界，
奉獻阿閦尊！盡禮事諸佛！
真言曰：
唵　薩嚩　怛他誐哆一　布播薩他曩野　怛摩喃　禰哩也哆野弭　薩嚩　怛他誐哆　嚩日囉薩怛嚩　地瑟姹　娑嚩𤚥　吽
次想「怛𠸪」字，於額金剛寶，
想身為寶形，身中微塵數，
想成金剛藏，全身以額禮，
金剛掌於心。奉獻寶生尊！
想於無邊剎，首手持五佛冠，
灌一切佛頂。
真言曰：
唵　薩嚩　怛他誐哆　布惹　鼻曬迦野　怛摩喃　禰哩也哆野弭　薩嚩　怛他誐哆　嚩日囉囉怛那　鼻曬左　娑嚩𤚥　怛𠸪
觀觀「紇哩」字於口，即想八葉蓮，
觀身為蓮華，身中微塵數，
想成金剛法，全身以口禮，
金剛掌於頂。奉獻無量壽！
遍想諸佛會，而請轉法輪。
真言曰：
唵　薩嚩　怛他誐哆　布惹　鉢囉嚩哆曩野　怛摩喃　禰哩也哆野弭　薩嚩　怛他誐哆　嚩日囉達磨　鉢囉嚩哩哆野　娑嚩𤚥　紇哩以
「阿」字想於頂，變為業金剛！
觀身普金剛，身中微塵數，
皆成金剛業，全身以頂禮，
當心金剛掌。奉獻不空尊！
想於普集會，觀金剛業身，
而作大供養。
真言曰：
唵　薩嚩　怛他誐哆　布惹　迦磨囉磨抳　阿怛摩喃　禰哩也哆野弭　薩嚩　怛他誐哆　嚩日囉迦磨　俱嚕　娑嚩𦎌　阿
次結金剛持大印，禪慧檀智反相叉，
右膝著地置頂上，一一想禮如來足，
舒指從頂如垂帶，從心旋轉如舞勢，
金剛合掌置頂上。
真言曰：
唵　薩嚩　怛他誐哆　迦野弭嚩枳唧哆　嚩日囉　鉢囉拏每　嚩日囉　滿娜喃　迦嚕彌　唵　嚩日囉吻
歸命十方等正覺！最勝妙法菩薩眾！
以身口意清淨業，殷勤合掌恭敬禮。
無始輪迴諸有中，身口意業所生罪；
如佛菩薩所懺悔，我今陳懺亦如是！
諸佛菩薩行願中，金剛三業所生福；
緣覺聲聞及有情，所集善根盡隨喜。
一切世燈坐道場，覺眼開敷照三有；
我今胡跪先勸請，轉於無上妙法輪。
所有如來三界主！臨般無餘涅槃者！
我皆勸請令久住，不捨悲願救世間。
懺悔勸請隨喜隨喜勸請福，願我不失菩提心；
諸佛菩薩妙眾中，常為善友不厭捨。
離於八難生無難，宿命住智相嚴身；
遠離愚迷具悲智，悉能滿足波羅蜜。
富樂豐饒生勝族，眷屬廣多常熾盛；
四無礙辯十自在，六通諸禪悉圓滿。
如金剛幢及普賢！願讚迴向亦如是！
行者廣大願，次應發勝心：
願一切有情，如來所稱讚，
世間出世間，速成勝悉地。
合掌真言曰：
唵　薩嚩　怛他誐哆　商悉哆　薩嚩　薩怛嚩喃　薩嚩　悉馱藥　三播儞　演耽　怛他誐哆　室左地底瑟姹耽
「摩、吒」於兩目，應觀為日、月，
二手金剛拳，各安於腰側，
遍視空中佛，諸佛皆歡喜，
所有香華等，及餘供養具，
因此目瞻覩，去垢成清淨，
辟除成結界。
真言曰：
唵　嚩日囉涅哩瑟致麼吒
福智二羽合，十度初分交，
名為金剛掌，一切印之首。
真言曰：
唵　嚩日囉惹禮
即彼金剛掌，十度結為拳，
名為金剛縛，能解結使縛。
真言曰：
唵　嚩日囉滿馱
即以金剛縛，能淨第八識，
亦除雜染種。「怛囉二合、吒」二字，
想安於兩乳，二羽金剛縛，
掣開如戶樞。
真言曰：
唵　嚩日囉滿馱　怛囉　吒
即以金剛縛，禪智屈入掌，
檀慧戒方間，想召無漏智，
入於藏識中。
真言曰：
唵　嚩日囉吠捨　噁
即以前印相，進力拄禪智，
以附於心門，無漏智堅固。
真言曰：
唵　嚩日囉母瑟致　鑁
二羽金剛縛，忍願竪如針，
纔誦真言已，自身成普賢！
坐於月輪上，身前觀普賢！
真言曰：
唵　三摩野薩　怛鑁
行者次應結，大誓真實契：
二羽金剛縛，檀慧禪智竪，
忍願交入掌，指面令相合，
以二度刺心，名為大悲箭。
以射厭離心，極喜三昧耶，
警覺本誓願。
真言曰：
唵　三摩野　斛　素怛囉薩　怛鑁
行者次應結，降三世大印：
二羽忿怒拳，檀慧背鉤結，
進力二背竪，身想忿怒王！
八臂而四面，笑怒恐怖形，
四牙熾盛身，右足笪左直。
蹹大天及后！厲聲誦真言，
旋轉於十方，左轉為辟除，
右旋成結界。
真言曰：
唵　遜婆𩕳　遜婆𩕳　吽　屹哩賀拏　屹哩賀拏　吽　屹哩賀拏播野　吽　阿曩野　斛　婆誐鑁　嚩日囉　吽　發吒
次結金剛蓮：二羽金剛縛，
檀慧禪智竪，蓮華三昧耶，
得成蓮華部，轉輪之主宰。
真言曰：
唵　嚩日囉鉢納摩　三摩野薩　怛鑁
阿賴耶識中，違背菩提種，
次結法輪印，摧破厭離輪。
即前蓮華印，檀慧而交竪，
摧制掣於自心，即滅二乘種。
真言曰：
吽　吒枳　娑普吒野　摩賀尾囉誐　嚩日囕　嚩日囉馱囉　薩帝曳囊　
次結大欲印：二羽金剛縛，
禪入智虎口，隨誦而出入。
真言曰：
唵　素囉哆　嚩日囕　𠺁　吽　鑁　斛　薩摩野薩　怛鑁
大樂不空身，印契同於上，
普願諸有情，速證如來地。
修行瑜伽者！自成大深智，
菩提大欲滿，圓成大悲種。
真言曰：
唵　摩賀素佉　嚩日囕　娑馱野　薩嚩薩怛吠　毘喻　𠺁　吽　鑁　斛
次結召罪印：二羽金剛縛，
忍願伸如針，進力屈如鉤，
起大悲愍心，來去而觀想，
召諸有情罪，自身三惡趣，
眾罪召入掌，黑色如雲霧，
眾多諸鬼形。
真言曰：
唵　薩嚩　播波　迦㗚灑拏　尾戍馱曩　嚩日囉薩怛嚩　三摩野　吽　𠺁
次結摧罪印：八度內相叉，
忍願如前竪，應觀獨鈷杵，
當觀自身相，變成降三世！
厲聲誦真言，內心起慈悲，
忍願應三拍，摧諸有情罪，
三惡皆辟除。
真言曰：
唵　嚩日囉播抳　尾娑普吒野　薩嚩　播野　滿馱曩𩕳　鉢囉謨訖囇野　薩嚩　播波誐底毘藥　薩嚩　薩怛嚩　薩嚩　怛他誐哆　嚩日囉三摩野　吽　怛囉吒
次應淨業障，令滅決定業。
二羽金剛掌，進力屈二節，
禪智押二度，結此業障除。
真言曰：
唵　嚩日囉羯囉摩　尾戍馱野　薩嚩　嚩囉拏𩕳　沒馱　薩帝曳曩　三摩野　吽
次成菩提心，自他令圓滿，
即如蓮華契，檀慧禪智竪，
安於頂之左。
真言曰：
唵　贊捺嚕多𠼝　三滿哆婆捺囉　枳囉尾　摩賀嚩日哩抳　吽
運心諸有情，月上如來威，
速成如普賢！瑜伽經所說：
應結跏趺坐，支節不動搖，
應結等印持。二羽金剛縛，
仰安於臍下，端身勿動搖，
舌拄於上腭，止息令微細。
諦觀諸法性，皆由於自心，
煩惱、隨煩惱，蘊、界、諸處等，
皆如幻與焰、如乾闥婆城、
亦如旋火輪、又如空谷響。
如是諦觀已，不見於身心，
住寂滅平等，究竟真實智。
即觀於空中，諸佛如胡麻，
遍滿虛空界，想身證十地，
住於如實際。空中諸如來！
彈指而警覺，告言：「善男子！
汝之所證處，是一道清淨，
金剛喻三昧，及薩般若等，
尚未能證知，勿以此為足，
應滿足普賢！方成最正覺！」
身心不動搖，定中禮諸佛！
真言曰：
唵　薩嚩　怛他誐哆　波娜　滿那喃　迦嚕弭
行者聞警覺，定中普禮已：
「唯願諸如來！示我所行處？」
諸佛同告言：「汝應觀自心。」
既聞是說已，如教觀自心，
久住諦觀察，不見自心相。
復想禮佛足，白言最勝尊：
「我不見自心，此心為何相？」
諸佛咸告言：「心相難測量。」
授與心真言。即誦徹心明，
觀心如月輪，若在輕霧中，
如理諦觀察。
真言曰：
唵　唧哆鉢囉底　味淡　迦嚕弭
藏識本非染，清淨無瑕穢，
長時積福智，喻若淨月輪，
無體亦無事，即說亦非月，
由具福智故，自心如滿月。
踊躍心歡喜，復白諸世尊：
「我已見自心，清淨如滿月，
離諸煩惱垢、能執、所執等。」
諸佛皆告言：「汝心本如是，
為客塵所翳，菩提心為淨。
汝觀淨月輪，得證菩提心。」
授此心真言，密誦而觀察。
真言曰：
唵　地唧哆　母怛摩波　那野弭
能令心月輪，圓滿益明顯。
諸佛復告言：「菩提心堅固。」
復受心真言：觀金剛蓮華。
真言曰：
唵　速乞叉摩嚩日囉
觀五股金剛真言曰：
唵　底瑟姹嚩日囉
汝於淨月輪，觀五智金剛，
令普周法界，唯一大金剛。
漸廣真言曰：
唵　娑頗囉嚩日囉
漸略真言曰：
唵　僧賀囉嚩日囉
應當知自身，即為金剛界。
真言曰：
唵　嚩日囉怛摩句　憾
自身為金剛！堅實無染傾壞。
復白諸佛言：「我為金剛身。」
時彼諸如來！便勅行者言：
「觀身為佛形。」復授此真言。
唵　野他　薩嚩　怛他誐哆　薩　怛他憾
既見身成佛！相好皆圓備，
諸如來加持，現證實相智，
不改前印相，應誦此真言。
唵　薩嚩　怛他誐哆　鼻三地　涅哩嗏　嚩日囉　底瑟吒
次結四如來！三昧耶印契，
各以本真言，而用加持身。
不動佛於心；寶生尊於額；
無量壽於喉；不空成就頂。
真言曰：
唵　嚩日囉薩怛嚩　地瑟姹　娑嚩𦎌　吽
唵　嚩日囉囉怛曩　地瑟姹　娑嚩𦎌　怛𠸪
唵　嚩日囉達囉磨　地瑟姹　娑嚩𦎌　紇哩以
唵　嚩日囉羯囉磨　地瑟姹　娑嚩𦎌　噁
既已加持身，次應受灌頂，
五如來印契，各如三昧耶。
遍照灌於頂；不動佛於額；
寶生尊頂右；無量壽頂後；
不空成就佛！應在頂之左。
真言曰：
唵　薩嚩　怛他誐帶　濕嚩哩也鼻囇罽　鑁
唵　嚩日囉薩怛嚩　鼻瑟左　𦎌　吽
唵　嚩日囉囉怛曩　鼻瑟左　𦎌　怛𠸪
唵　嚩日囉鉢納磨　鼻瑟左　𦎌　𠶹哩以
唵　嚩日囉羯囉磨　鼻瑟左　𦎌　噁
次應灌頂後，應繫如來鬘：
四方諸如來！皆三昧耶契，
額前二羽分，三結於頂後，
向前如垂帶，先從檀慧開。
真言曰：
唵　嚩日囉馱怛味　摩攞鼻詵左　𦎌　鑁
唵　嚩日囉薩怛嚩　摩攞鼻詵左　𦎌　鑁
唵　嚩日囉囉怛曩　摩攞鼻詵左　𦎌　鑁
唵　嚩日囉鉢納磨　摩攞鼻詵左　𦎌　鑁
唵　嚩日囉羯囉磨　摩攞鼻詵左　𦎌　鑁
次於諸有情，當興大悲心，
無盡生死中，恒被大誓甲，
為淨佛國土，降伏諸天魔，
成最正覺故，被如來甲冑：
二羽金剛拳，當心舒進力，
二度相縈繞，心背次兩膝、
臍腰心至兩肩、喉頸項額又頂，
各各三旋繞，徐徐前下垂，
先從檀慧散，印即能護一切，
天魔不能壞。
真言曰：
唵　砧
次應金剛拍：平掌而三拍，
由此印威力，縛解解者諸縛，
便成堅固甲，聖眾皆歡喜，
獲得金剛體，如金剛薩埵！
真言曰：
唵　嚩日囉　覩史野　斛
次結現智身：二羽金剛縛，
禪智入於掌，身前想月輪，
於中觀本尊！諦觀於相好。
遍入金剛已，本大印如儀則，
身前當應結，思惟大薩埵。
真言曰：
唵　嚩日囉薩怛嚩　噁
次結見智身：印契如前相，
見彼智薩埵，應觀於自身，
鉤召引入嚩，令喜作成就。
真言曰：
唵　嚩日囉薩怛嚩　涅哩捨也
次結四明印：召引入自身，
印如降三世！屈進初如鉤、
次進力互交，仍屈頭相拄、
次互相鉤結、次腕合而振。
由此四明印，召引縛令喜。
真言曰：
𠺁　吽　鑁　斛
次陳三摩耶：當結金剛縛，
忍願竪如針，成本尊瑜伽。
誦三摩耶薩怛鑁，遍入背後而月輪，
於中應觀薩埵體，我三昧耶薩怛鑁。
真言曰：
唵　三摩庾　唅　摩賀三摩庾　唅
次成就法界，奉事諸如來！
有情器世間，淨妙為佛土，
勝上智觀察，內外無所有，
三世等虛空。
觀念「欠」字門。次發智風輪，
「憾」字相應起。
當觀輪圍山，
「劍」字寶嚴飾。又於虛空觀，
「鑁」字遍照尊！
大悲流乳水，成香乳大海。
海中觀「鉢囉」字，
字門成金龜，其身之廣大，
無量喻若曩。
背觀「𠶹哩」字，變為妙蓮華，
八葉有三層，赤色具臺蘂，
皆悉有光明。
臺中觀「素」字，出妙高山王，
四寶之所成，四層及四峯。
七金山圍繞，山間復有海，
皆八功德水。瑜伽者觀念，
了了悉分明。
欠　憾　劍　鑁　鉢囉𠶹哩以素
成就海真言：
唵　尾摩路娜地　吽
成就山真言：
唵　阿左囉　吽
於妙高山頂，觀佛法界宮，
五智之所成。五峯寶樓閣，
淨妙超諸界，種種勝莊嚴，
即結金剛輪，輪壇之密印，
由此印威力，則成諸輪壇：
二羽金剛拳！進力檀慧鉤，
於中現觀想，輪壇如來本教，
即於寶閣中，而觀曼拏囉。
真言曰：
唵　嚩日囉作羯囉　吽
次應誦啟請：不改前印相，
想白諸聖眾，降此曼拏囉。
啟請真言曰：
野便焰𩕳　尾覲曩娑　作羯囉　悉第　寫哆畝鼻嚩𠼝　嚩日囉俱拏𠼝　係覩　毘焰哆　毘焰摩　娑覩　薩娜曩莫
次結開門印：想開大檀壇門，
二羽金剛拳！檀慧應相鉤，
進力竪側合，每門誦真言，
應「吽」而掣開，
從東而右轉，每方面向門。
若方所小狹，即於觀想中，
運心如本教。
真言曰：
唵　嚩日囉娜嚩嚕　嗢娜伽吒野　三摩野　鉢囉吠捨野　吽
次結啟請印：啟白諸世聖尊！
二羽金剛縛，忍願應竪合，
進力屈如鉤，中後而不著，
稱名而啟請，三唱此伽陀。
真言曰：
阿演覩　薩吠　步嚩　迺迦　娑𠸪　鉢囉拏　弭哆　勢沙迦　菆囉摩𠸪　薩乞叉怛訖哩怛　曩跢　婆嚩　娑嚩婆嚩　娑嚩焰步　毛曩哆　婆嚩娑嚩婆嚩
次觀佛海會，諸聖普雲集，
交臂作彈指，指聲遍法界。
真言曰：
唵　嚩日囉　三摩惹𠺁
諸如來集會，皆在於虛空，
誦百八名讚，禮曼拏聖眾！
讚歎真言曰：
嚩日囉　薩怛嚩　摩賀薩怛嚩　嚩日囉　薩嚩　怛他誐哆　三滿跢婆㮈囉　嚩日囉儞也　嚩日囉播抳　曩謨　娑覩帝
嚩日囉囉惹　素沒馱誐哩也　嚩日囉俱捨　怛他誐哆　阿謨佉囉惹　嚩日囉儞也　嚩日囉迦囉沙　曩謨　娑覩帝
嚩日囉囉誐　摩賀燥企也　嚩日囉嚩拏　嚩　商迦囉　摩囉迦摩　賀摩賀嚩日囉　左播　曩謨　娑覩帝
嚩日囉娑度　素嚩日囉誐哩也　嚩日囉覩瑟𪘨　摩賀囉帝　鉢囉謨儞也囉惹　嚩日囉儞擬里也　嚩日囉賀囉沙　曩謨　娑覩帝
嚩日囉囉怛曩　素嚩日囉囉他　嚩日囉迦捨　摩賀摩抳　阿迦捨誐婆　嚩日囉茶也　嚩日囉誐婆　曩謨　娑覩帝
嚩日囉帝惹　摩賀入嚩攞　嚩日囉素哩也　𠰒曩鉢囉婆　嚩日囉囉濕弭　摩賀帝惹　嚩日囉鉢囉婆　曩謨　娑覩帝
嚩日囉計覩　素薩怛嚩囉他　嚩日囉特嚩惹　素妬灑迦　囉怛曩計覩　摩賀嚩日囉　嚩日囉拽瑟𪘨　曩謨　娑覩帝
嚩日囉賀娑　摩賀賀娑　嚩日囉悉弭哆　摩賀納部哆　必哩底　鉢囉謨儞也囉惹　嚩日囉儞也　嚩日囉畢哩帝　曩謨　娑覩帝
嚩日囉達囉磨　素薩怛嚩囉他　嚩日囉鉢捺摩　素戍達迦　路計濕嚩囉　素嚩日囉乞叉　嚩日囉甯怛囉　曩謨　娑覩帝
嚩日囉底乞叉拏　摩賀野曩　嚩日囉句捨　摩賀庾馱　曼祖室哩　嚩日囉儼鼻哩也　嚩日囉沒第　曩謨　窣覩帝
嚩日囉係覩　摩賀曼拏　嚩日囉左羯囉　摩賀曩野　素鉢囉囉怛曩　嚩日嚕怛他　嚩日囉曼拏　曩謨　娑覩帝
嚩日囉婆灑　素尾儞也誐哩也　嚩日囉惹播　素悉帝那　阿嚩者　嚩日囉尾儞也　誐哩也　嚩日囉婆灑　曩謨　娑覩帝
嚩日囉羯磨　素嚩日囉惹拏　羯磨嚩日囉　素薩嚩誐囉　嚩日囉謨佉　摩護那哩也　嚩日囉尾濕嚩　那謨　娑覩帝
嚩日囉囉乞叉　摩賀吠哩也　嚩日囉嚩摩　摩賀涅哩嗏　訥欲馱曩　素尾哩也誐哩也　嚩日囉尾哩也　曩謨　娑覩帝
嚩日囉藥乞叉　摩護播野　嚩日囉能瑟吒囉　摩賀婆野　摩囉　鉢囉摩㗚儞　嚩日嚕誐哩也　嚩日囉贊拏　那謨　娑覩帝
嚩日囉散第　素薩𩕳地也　嚩日囉滿馱　鉢囉謨左迦　嚩日囉母瑟吒　野　誐囉囉耶三合　薩摩琰　嚩日囉母瑟𪘨　曩謨　娑覩帝
次結四明印：印如降三世！
鉤屈進度招、索進力如環、
鎖開腕相鉤、鈴合腕似振。
各誦本真言。
真言曰：
嚩日囉矩捨　𠺁
嚩日囉播捨　吽
嚩日囉娑普吒　鑁
嚩日囉吠捨　阿
次應金剛拍，令聖眾歡喜。
真言曰：
唵　嚩日囉哆囉　覩史也　斛
次入平等智，捧閼伽香水，
想浴諸聖身，當得灌頂地。
真言曰：
唵　嚩日囉娜迦　咤　吽
曩莫　三滿多　沒馱喃　誐誐曩　娑摩娑摩　娑嚩賀
次結振鈴印：右杵左振鈴，
心入聲解脫，觀照般若理。
真言曰：
唵　嚩日囉播抳　吽
唵　嚩日囉健吒　覩瑟也　斛

金剛頂一切如來真實攝大乘現證大教王經
卷上

金剛頂一切如來真實攝大乘現
證大教王經卷下
唐特進試鴻臚卿三藏沙門不空奉　詔譯
金剛界大曼拏囉毘盧遮那一切如來族祕密心地印真言羯磨部第二稽首薄伽梵、大毘盧遮那！
能為自在王！演說金剛界，
羯磨諸儀則，印契及真言，
供養諸如來！次結羯磨印：
於心而修習，諦觀心月輪，
而有羯磨杵，應結金剛拳，
等引而兩分。右羽金剛拳，
以握力之端、左拳安於臍，
右羽垂觸地、左拳如前相，
右羽為施願、二羽仰相叉，
進力竪相背，彈指禪智橫其端、
左拳復安臍，右羽施無畏。
是五如來契。
彼彼真言曰：
唵　嚩日囉馱覩　鑁
唵　阿屈芻毘野　吽
唵　囉怛曩三婆嚩　怛𠸪
唵　路計濕嚩囉囉惹　紇哩以
唵　阿謨佉悉第弟　噁
次當結羯磨，四波羅蜜契：
各如本佛印，而誦於真言。
彼彼真言曰：
唵　薩怛嚩　嚩日哩　吽
唵　囉怛曩　嚩日哩　怛𠸪
唵　達囉摩　嚩日哩　紇哩以
唵　羯囉磨　嚩日哩　噁
次結十六尊！羯磨契之儀：
右拳安腰側，右羽搊抽擲杵、
二拳交抱胸，進力鉤以招、
二拳如射法、當心作彈指；
進力如寶形、於心旋日輪、
右肘拄住左拳、二拳口仰散；
左蓮右開勢、左手想持華，
右手如把劍、覆拳進力拄，
於臍而平轉、並至口仰散，
先從禪智舒；旋舞心兩頰，
金剛掌於頂、二拳被甲冑、
進力檀慧互牙、二拳而相合。
十六大士印，內、外八供養，
并及於四護！印相今當說：
二拳各腰側，向左小低頭、
二拳以繫鬘，從額頂後散，
二拳側相合，從臍至口散，
二拳如舞儀，旋轉掌於頂。
以金剛掌儀、燒香等四印、
以降三世印、鉤索等四攝。
並拳向下散、仰散如捧獻、
禪智竪如針、開掌塗於胸。
進屈如鉤形、進力曲相捻、
二度便相鉤、合腕微搖動。
彼彼真言曰：
唵　嚩日囉薩怛嚩　噁
唵　嚩日囉囉惹　𠺁
唵　嚩日囉囉誐　斛
唵　嚩日囉娑度　索
唵　嚩日囉囉怛曩　唵
唵　嚩日囉帝惹　暗
唵　嚩日囉計覩　嚂呾嚂
唵　嚩日囉賀娑　郝
唵　嚩日囉達磨　紇哩以
唵　嚩日囉底乞叉拏　淡
唵　嚩日囉係覩　𦎌
唵　嚩日囉婆灑　㘕
唵　嚩日囉羯磨　劍
唵　嚩日囉𠸪乞叉　唅
唵　嚩日囉藥乞叉　吽
唵　嚩日囉散地　鑁
唵　嚩日囉囉細　斛
唵　嚩日囉摩利　怛囉吒
唵　嚩日囉儗帝　儗
唵　嚩日囉涅哩帝曳　訖哩吒
唵　嚩日囉度閉　婀
唵　嚩日囉補澁閉　唵
唵　嚩日囉路計　溺
唵　嚩日囉巘第　虐
唵　嚩日囉矩舍　𠺁
唵　嚩日囉播舍　吽
唵　嚩日囉娑普吒　鑁
唵　嚩日囉吠舍　斛
右心左按地，繞輪壇四面，
各一稱真言，安立賢劫位。
真言曰：
吽　吽
賢劫千如來！十六大名稱：
先畫彌勒尊！次明不空見！
一切滅惡趣！離一切憂暗！
香象、勇猛尊！虛空藏、智幢！
無量光、月光！賢護、光網尊！
次畫金剛藏！無盡慧、辯積！
普賢大光明，及餘上首尊！
最初置「阿」字，
或書十六名，金剛智種子，
聖天之儀軌，依教而安立；
地居空行天，巧智善安布，
諸尊悉地相，次第應當明。
彼彼真言曰：
唵　昧怛哩野　娑嚩賀
唵　阿目佉娜㗚捨曩野　娑嚩賀
唵　薩嚩嚩引　播野惹憾　娑嚩賀
唵　巘駄賀悉底　娑嚩賀
唵　戌囉野　娑嚩賀
唵　阿迦捨誐囉婆　娑嚩賀
唵　誐枳惹抳曩計妬　娑嚩賀
唵　阿弭哆鉢囉婆　娑嚩賀
唵　贊捺囉嚩日囉鉢囉婆　娑嚩賀
唵　婆捺囉　播囉　娑嚩賀
唵　入嚩攞𩕳鉢囉婆吽　娑嚩賀
唵　嚩日囉薩孽囉婆　娑嚩賀
唵　阿乞叉摩底　娑嚩賀
唵　三滿哆　婆捺攞野　娑嚩賀
金剛界大曼拏囉毘盧遮那一切如來族祕密心地印真言三昧耶部第三爾時薄伽梵、大毘盧遮那！
能為自在王！演說金剛界，
三昧之儀軌。次結三昧耶：
於舌觀金剛，先合金剛掌，
便成金剛縛。忍願如劍形，
進力附於背、忍願竪如針、
及屈如寶形、移屈如蓮葉、
面合於掌中，檀慧禪智合。
是為五佛印。
彼彼真言曰：
嚩日囉惹拏喃　婀
嚩日囉惹拏喃　吽
嚩日囉惹拏喃　怛𠸪
嚩日囉惹拏喃　噁
次結三昧耶，四波羅蜜契：
各如佛之契，別別誦真言。
彼彼真言曰：
嚩日囉室哩　吽
嚩日囉嬌哩　怛㘕
嚩日囉哆囉　紇哩以
佉　嚩日哩抳　斛
次結十六尊、八供養、四攝！
三昧耶印契：忍願竪如針，
小大鬪開而竪，次以金剛縛，
進力屈如鉤、因鉤便交竪、
不解縛彈指；大竪次反屈、
不改大與次，舒六而旋轉，
前二亦不改，中縛下四幢、
不易前印相，反開散於口；
由縛禪智竪，進力屈如蓮、
由縛竪忍願，屈上節如劍、
忍願從入縛，四竪五竪交、
由縛進力蓮，禪智開偃附；
六度叉而覆，大各捻小甲、
進力針當心、進力檀慧開，
小竪進力鉤、縛大捻小根，
進力拄其背。縛偃竪禪智、
此印展當額、從臍口仰散、
旋舞掌於頂；由縛而下散、
從縛仰開獻，由縛禪智針、
解縛摩於胸。由縛進力鉤、
禪入智虎口、上四交如環、
禪智入掌搖。四印而一縛，
別別誦真言。
彼彼真言曰：
三摩野薩　怛鑁　阿曩野薩　怛縛　阿斛　素佉　娑度　娑度　素摩賀　怛鑁　嚕補儞庾哆　阿他　鉢囉底　賀賀賀　吽郝　薩嚩　迦哩　耨佉砌娜　沒馱　地　鉢囉底捨左娜　素嚩始　怛鑁　𩕳㗚婆野　怛鑁　設咄嚕薄乞叉　薩嚩　悉地　摩賀囉底　嚕播戍陛　戍嚕怛囉　嫂佉也　薩縛　布𡁠　鉢囉賀攞禰𩕳　跛攞誐弭　素帝惹擬哩　素巘馱擬　阿野　醯　𠺁　阿醯　吽　吽　呬　娑普吒　鑁　佉吒　噁　噁
金剛界大曼拏囉毘盧遮那一切如來族祕密心地印真言供養部第四敬禮毘盧尊！能為自在王！
演說供養部，供養諸如來！
次結供養契：應結金剛縛，
印相從心起。初結遍照尊！
羯磨之印儀。
真言曰：
唵　薩嚩　怛他誐哆　嚩日囉馱怛味　弩哆囉　布惹　娑頗囉拏　三摩曳　吽
次結金剛薩埵羯磨印　觸地手：
唵　薩嚩　怛他誐哆　嚩日囉薩怛嚩　弩哆囉　布惹　娑頗囉拏　三摩曳　吽
次結金剛寶羯磨印　施願手：
唵　薩嚩　怛他誐哆　嚩日囉囉怛曩　弩跢囉　布惹　娑頗囉拏　三摩曳　吽
次結金剛法羯磨印　法定手：
唵　薩嚩　怛他誐哆　嚩日囉達囉摩　弩跢囉　布惹　娑頗囉拏　三摩曳　吽
次結金剛業羯磨印　最上手：
唵　薩嚩　怛他誐哆　嚩日囉迦囉磨　弩哆囉　布惹　娑頗囉拏　三摩曳　吽
次心上金剛縛密語曰：　入嚩縛手十六
唵　薩嚩　怛他誐哆　薩嚩　怛磨　𩕳哩也哆曩　布惹　娑頗囉拏　迦囉磨　嚩日哩　噁
右脅密語曰：
唵　薩嚩　怛他誐哆　薩嚩　怛摩　𩕳哩也怛曩　娑度迦囉　布惹　娑頗囉拏　迦囉磨覩瑟致　索
額上密語曰：
唵　曩莫薩嚩　怛他誐哆　鼻曬迦　囉怛寧毘喻　嚩日囉摩抳　唵
心上旋轉如日輪轉相密語曰：
唵　曩莫薩嚩　怛他誐哆　捨　播哩布囉拏　唧跢摩抳　馱嚩惹詣哩毘喻　嚩日囉馱嚩惹　擬哩　怛覽
口上笑處解散密語曰：
唵　曩莫薩嚩　怛他誐哆　摩賀必哩底　鉢囉謨儞也迦𠼝毘喻　嚩日囉賀細　郝
口上密語曰：
唵　薩嚩　怛他誐哆　嚩日囉達囉磨哆　三摩地　僻　薩覩　弩　弭　摩賀達囉磨　擬哩　紇哩以
右耳密語曰：
唵　薩嚩　怛他誐哆　鉢囉惹拏播囉弭哆　鼻𩕳囉賀　薩覩弩弭　摩賀具灑　弩猊　淡
左耳密語曰：
唵　薩嚩　怛他誐哆　作羯囉乞叉囉　播哩嚩㗚哆曩　薩嚩　素怛覽　怛曩野曳　薩覩　弩　弭　薩嚩　曼拏囉　吽
頂後密語曰：
唵　薩嚩　怛他誐哆　散馱　薄灑　沒馱僧擬底　鼻　誐喃　薩覩　弩　弭　嚩日囉嚩際　作
香頂上密語曰：
唵　薩嚩　怛他誐哆　度播　銘伽　三母捺囉　娑頗囉拏　布惹　迦囉弭　迦囉　迦囉
華右肩上密語曰：
唵　薩嚩　怛他誐哆　補瑟跛　鉢囉摩囉　娑頗囉拏　布惹　羯囉弭　枳哩　枳哩
燈右跨上密語曰：
唵　薩嚩　怛他誐哆　路迦入嚩囉　娑頗囉拏　布惹　羯囉弭　婆囉　婆囉
塗復置心上密語曰：
唵　薩嚩　怛他誐哆　彥馱　銘伽　三母捺囉　娑頗囉拏　布惹　羯囉弭　俱嚕　俱嚕
次結散華契：觀察於十方，
言我今勸請，諸佛轉法輪。
復應作是念：今此贍部洲，
及於十方界，人天意生華，
水陸所有華，皆持獻十方，
一切大薩埵！部中諸眷屬！
契明密諸天，我為普供養，
一切諸如來！而作事業故。
密語曰：
唵　薩嚩　怛他誐哆　補瑟波　布惹　銘伽　三母捺囉　娑頗囉拏　三摩曳　吽
又結燒香契，而作是思惟：
人天本體香，和合變易香，
如來羯磨故，我今皆奉獻。
密語曰：
唵　薩嚩　怛他誐哆　巘馱　布惹　銘伽　三母捺囉　娑頗囉拏　三摩曳　吽
次結燈契已，而作是思惟：
人天本體生，及差別光明，
為作事業故，我今皆奉獻。
密語曰：
唵　薩嚩　怛他誐哆　儞播　布惹　銘伽　三母捺囉　娑頗囉拏　三摩曳　吽
三昧耶寶契，應作如是念：
此界及餘界，寶山諸寶類，
地中及海中，彼皆為供養，
如來羯磨故，我今皆奉獻。
當誦此密語。
密言曰：
唵　薩嚩　怛他誐哆　𠆙焰誐　囉怛曩　稜迦囉　布惹　銘伽　三母捺囉　娑頗囉拏　三摩曳　吽
次結嬉戲契，應作是思惟：
人天之所有，種種諸戲弄，
玩笑妓樂具，皆為供養佛，
而作事業故，我今當奉獻。
縛大捻小根，進力拄其背。
密語曰：
唵　薩嚩　怛他誐哆　賀寫　囉寫　枳哩弩拏囉底　掃企也　弩跢囉　布惹　銘伽　三母捺囉　娑頗囉拏　三摩曳　吽
薩埵三昧耶，應作是思惟：
如是劫樹等，能與種種衣，
嚴身資具者，彼皆為供養，
而作事業故，我今當奉獻，
誦此祕密言。
密言曰：
唵　薩嚩　怛他誐哆　弩哆囉　嚩日嚕播摩　三摩地　婆嚩曩　播曩　部惹曩　嚩娑曩　布惹　銘伽　三母捺囉　娑頗囉拏　三摩曳　吽
羯磨三昧耶，而作是思惟：
於虛空藏中，所有諸如來！
我為承事故，想一一佛前，
而皆有己身，以親近侍奉，
當誦此密語，
真言曰：
唵　薩嚩　怛他誐哆　迦野　𩕳哩也哆曩　布惹　銘伽　三母捺囉　娑頗囉拏　三摩曳　吽
達磨三昧耶，而作是思惟：
我今即此身，與諸菩薩等，
觀得諸法實性，平等無有異，
既作無有異是觀已，而誦此密言。
密語曰：
唵　薩嚩　怛他誐哆　唧跢　𩕳哩也怛曩　布惹　銘伽　三母捺囉　娑頗囉拏　三摩曳　吽
寶幢三昧耶：應觀生死中，
一切眾生類，苦惱之所纏，
深生哀愍故，我今為救護，
并護菩提心。未度者令度；
未安者令安，皆令得涅槃，
及雨種種寶，所求令滿足。
作是思惟已，而誦此密言。
密語曰：
唵　薩嚩　怛他誐哆　摩賀嚩日嚕娜婆嚩　娜曩　播囉弭哆　布惹　銘伽　三母捺囉　娑頗囉拏　三摩曳　吽
次結香身契，三昧耶塗香，
而作是思惟：願一切眾生，
三業諸不善，願悉皆遠離，
一切諸善法，願悉皆成就。
而誦此密言。
密語曰：
唵　薩嚩　怛他誐哆　弩跢囉　摩賀地也　賀囉迦　試攞播囉弭哆　布惹　銘伽　三母捺囉　娑頗囉拏　三摩曳　吽
結羯磨觸地，復應作是念：
願一切眾生，慈心無惱害，
遠離諸怖畏，相視心歡喜，
諸相好莊嚴，成甚深法藏。
當誦此真言。
密語曰：
唵　薩嚩　怛他誐哆　弩跢囉　摩賀達囉磨　嚩達　乞產底播囉弭哆　布惹　銘伽　三母捺囉　娑頗囉拏　三摩曳　吽
鬪勝精進契，三昧耶甲冑，
而作是思惟：願一切眾生，
行菩薩行者，被堅固甲冑。
密語曰：
唵　薩嚩　怛他誐哆　僧娑囉　播哩底也誐　弩哆囉　摩賀尾哩也播囉弭哆　布惹　銘伽　三母捺囉　娑頗囉拏　三摩曳　吽
結三摩地契，華方佛羯磨，
應作是思惟：願一切眾生，
調伏於煩惱、隨煩惱冤讎，
獲甚深禪定。而誦此密語。
密語曰：
唵　薩嚩　怛他誐哆　弩跢囉　摩賀掃企也　尾賀囉　地也曩播囉弭哆　布惹　銘伽　三母捺囉　娑頗囉拏　三摩曳　吽
次結遍照尊，羯磨勝契已，
而作是思惟：願一切眾生，
成就五種明，世間出世間，
智慧普成就，而得真實見，
除煩惱障智，辯才無畏等，
佛法嚴其心。而誦此密語。
密語曰：
唵　薩嚩　怛他誐哆　弩哆囉　枳禮捨惹拏野　嚩囉拏嚩娑曩　尾曩野曩　摩賀鉢囉惹拏播囉弭哆　布惹　銘伽　三母捺囉　娑頗囉拏　三摩曳　吽
勝上三摩地，印契次應結：
二羽外相叉，禪智令相捻，
仰安於懷中。應作是思惟：
證諸法真實性，空無相無作，
諸法悉如是。觀已誦密言。
密語曰：
唵　薩嚩　怛他誐哆　虞醯野　摩賀鉢囉底播底　布惹　銘伽　三母捺囉　娑頗囉拏　三摩曳　吽
次應合指爪，而作是思惟：
二羽金剛縛，進力禪智口。
我今出語言，願一切眾生，
悉皆令得聞。誦此祕密言。
密言曰：
唵　薩嚩　怛他誐哆　嚩枳也　𩕳哩也怛曩　布惹　銘伽　三母捺囉　娑頗囉拏三摩曳　吽
如是廣作佛事已，次應諦心為念誦，
眾會眷屬自圍繞，住於圓寂大鏡智。
當結金剛三昧耶，而誦金剛百字明，
次誦金剛薩埵明，三遍五遍或七遍。
真言曰：
唵　嚩日囉　薩怛嚩　三摩野　摩弩播攞野　嚩日囉薩怛嚩　怛味　弩播底瑟姹　涅哩嗏　銘　婆嚩　素妬瑟欲　銘　婆嚩　阿努囉訖妬　銘　婆嚩　素布瑟欲　銘　婆嚩　薩嚩　悉朕　銘　婆嚩　鉢囉野瑳　薩嚩　羯磨　素　左　銘　唧哆室哩藥　俱嚕　吽　賀　賀　賀　賀　斛　婆誐鑁　薩嚩　怛他誐哆　嚩日囉　摩銘　悶左　嚩日囉　婆嚩　摩賀三摩野　薩怛嚩　噁
次應捧珠鬘，誦真言七遍。
復以加持句，如法而加持，
端坐如儀則，應以金剛語，
一千或一百，隨意而念誦。
真言曰：
唵　嚩日囉薩怛嚩
二羽捧珠鬘，本真言七遍，
捧至頂及心，千轉以加持。
真言曰：
唵　嚩日囉虞醯野惹播　三摩曳　吽
既加持珠已，住等引而誦，
不極動舌端，脣齒二俱合，
成就諸密教，金剛語離聲，
循身觀相好，四時不令間，
百千是為限。又復應過是，
神通及福智，見世同薩埵。
念誦分限畢，捧珠發大願，
結三摩地契，入法界三昧。味
行者出三昧，即結根本印，
念本明七遍。復結八供養，
以妙音讚歎，獻閼伽香水。
以降三世印，左旋而解界。
次結三昧拳，一誦而掣開。
次結羯磨拳，三誦三開手。
從彼彼出生，所有一切印，
於彼彼當解，由此真言心。
真言曰：
唵　嚩日囉穆乞叉　穆
次結奉送印：二羽金剛縛，
忍願如蓮葉，指端安時華，
誦已而上擲，為奉送聖眾。
真言曰：
唵　訖哩妬嚩　薩嚩　薩怛嚩　囉他　悉第　娜　哆　野他　弩誐　孽瑳　馱鑁　沒馱尾灑野　布曩囉誐　摩曩　野覩　唵嚩日囉　薩怛嚩　目乞叉　目
次當結寶印：二羽金剛縛，
進力如寶形，禪智亦復然，
印相從心起，安於灌頂處，
分手如繫鬘。次結甲冑印：
真言曰：
唵　嚩日囉囉怛曩　鼻詵左　𤚥　薩嚩　母娜囕　銘　涅哩稚　俱嚕　嚩日囉迦嚩左曩　鑁　唵　砧
次結被甲已，齊掌而三拍：
令聖眾歡喜，以此心真言，
解縛得歡喜，獲得金剛體。
真言曰：
唵　嚩日囉覩瑟野　斛
奉送聖眾已，當結加持契：
誦明加四處、灌頂、被甲冑、
又為拍印儀、如前禮四佛！
懺悔并發願，然後依閑靜。
嚴飾以香華，住於三摩地，
讀誦大乘典，隨意任經行。

金剛頂一切如來真實攝大乘現證大教王經
卷下
