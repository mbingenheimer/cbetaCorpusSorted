
一字佛頂輪王經卷第
大唐南天竺三藏藏法師菩提流志志奉詔譯
序品第一如是我聞。一時薄伽梵在摩竭提國菩提樹下金剛道場。成正覺處大寶帳中。其地寶帳如來所感具足嚴淨。純以無量上妙珍奇。種種莊嚴自然成顯。眾色交映出大光明。奇特寶輪清淨圓滿。以無量色間雜莊飾。周遍場地而顯現之。眾妙雜色寶蓋。幢幡光明晃曜。七寶羅網妙香花纓瓔彌覆其上。雨於一切無極大寶。自在顯現諸所寶樹。枝葉光茂花鬚妙香。佛神力故令此場地。廣博嚴淨光明普照。一切奇特妙寶積聚。無量善根莊嚴道場。其菩提樹高顯殊特。瑠璃為幹妙寶枝條。寶葉垂布猶若重雲。雜色寶花互相間錯。大寶摩尼以為其菓。樹光明照一切佛剎。種種現化施作佛事。普現大乘一字佛頂輪王最妙章句菩薩道教。佛神力故演出種種梵音妙聲。讚揚如來一字明頂輪王呪無量功德。其師子座金剛所成。高廣妙好。摩尼寶王而為其臺。一切寶花奇妙寶珠間錯莊飾。真珠羅網圍覆於上。諸莊嚴寶流光如雲。照燭十方諸佛菩薩。顯現如來方便之教。
爾時世尊處于此座。於一切法成最正覺。知智見三世悉皆平等。其身赫奕放無量俱胝殑伽沙數日輪光王。照明十方無邊無際一切剎海諸佛道場。各於道場光明中。演一字頂輪王一切法教。導化調伏一切有情。光遍十方無處不至。過現未來一切諸佛所有神變。於光明中靡不皆咸覩。一切佛土不思議事。所有莊嚴悉亦皆顯現。
與大苾芻眾皆阿羅漢。能善調伏捨諸重擔。盡有漏結無復煩惱。戒品清白心淨解脫慧淨解脫。善修佛慧所作已竟。大得德自在盡獲己利。到於彼岸名稱普聞。其名曰具壽舍利弗．具壽迦葉波．具壽那提迦葉．具壽伽耶迦葉．具壽大迦葉波．具壽大目乾連．具壽滿慈子．具壽孫跋難陀．具壽瑦鄔波難陀．具壽跋地利迦．具壽阿泥樓馱．具壽迦旃延子．具壽摩訶俱郗羅．具壽憍梵鉢提．具壽大憍梵鉢提．具壽孫那羅．具壽大孫那羅．具壽善現．具壽憍陳如．具壽制底君惹羅．具壽羅睺羅．具壽慶喜。如是大聲聞眾俱。復有無央數大菩薩摩訶薩皆得成就諸波羅蜜。功德大海深廣無際。如來行地一切智願甚深密教盡已圓滿。善知有情一切所行。以金剛智如應說法。巧入一切如來功德諸法大海。充洽於身周遊一切佛剎海會。禮事供養諸佛如來。一切諸地陀羅尼智辯才大海。皆已洞達。無量無邊神通現化三摩地門。特達無礙。其名曰。金剛幢菩薩摩訶薩。觀世音菩薩摩訶薩。得大勢至菩薩摩訶薩。金剛密跡主菩薩摩訶薩。金剛勝意菩薩摩訶薩。堅固意菩薩摩訶薩。虛空無垢菩薩摩訶薩。離垢意菩薩摩訶薩。普賢菩薩摩訶薩。無盡意菩薩摩訶薩。虛空勝藏菩薩摩訶薩。超三界菩薩摩訶薩。無勝持菩薩摩訶薩。治世間菩薩摩訶薩。天冠菩薩摩訶薩。曼殊室利童子菩薩摩訶薩。月光童子菩薩摩訶薩。不思慧菩薩摩訶薩。虛空藏菩薩摩訶薩。除一切障菩薩摩訶薩。大迅疾菩薩摩訶薩。彌勒菩薩摩訶薩。寶髻菩薩摩訶薩。寶掌菩薩摩訶薩。善臂菩薩摩訶薩。與如是等菩薩摩訶薩俱。
復有三千大千世界無量無數諸天天王。所謂帝釋天王。大梵天王。焰摩法王。水天王。風天王。多聞天王。蘇便使麼天王。他化大自在天王。那羅延天王。伊舍那天王。如是乃至光焰天子。廣果天子。淨居天子。與如是諸天王等。大威德者并其眷屬俱。復有無量百千諸大成就呪仙。所謂成就輪呪仙。成就劍呪仙。成就金剛杵呪仙。成就蓮華呪仙。成就鉞斧呪仙。成就如來種族大明呪仙成就蓮華種族呪仙。成就金剛種族呪仙。成就大自在天呪仙。成就那羅延天呪仙。成就鬼母種族呪仙。成就摩呼羅伽呪仙。成就迦樓羅呪仙。成就龍呪仙。成就荼枳尼鬼呪仙。成就藥叉呪仙。成就寶賢滿賢呪仙。成就多聞天王呪仙。成就水天呪仙。成就梵天呪仙。與如是等成就呪仙。大威德者而為上首俱。復有無量百千如來族眾呪王使者。蓮華族眾呪王使者。摩尼族眾呪王使者。金剛族眾呪王使者。與如是等呪王使眾。大威德者為上首俱。
復有出世世間一切塔神。法神。虛空神。花菓神滋味神。苗稼神。山神．海神．河神．洲神．城神．邑神．宅神．街神．巷神．樹神．叢林神．屍陀林神．宮殿神。與如是等諸大神王。大威德者為上首俱。
復有百億日天子月天子星。宿天子等。大威德者為上首俱。
復有一切天龍．藥叉．羅剎．乾闥婆．阿素洛。
伽樓羅．緊那羅．摩呼羅伽。畢舍遮鬼．步多鬼．訶利諦鬼母等。大威德者為上首俱。
復有難儞濕婆羅鬼王為上首俱。主無量百千諸鬼而為眷屬。又摩醯首羅天王為上首俱。主無量百千瘧鬼而為眷屬。又荼枳尼鬼王為上首俱。主無量百千荼枳尼鬼而為眷屬。於眾會中。及有他方無量諸天天子。阿素洛阿素洛子。大毘那夜迦等。大威德者為上首俱。如是三千大千世界。一切諸天諸大呪仙龍神鬼等。以佛神力。菩提樹處周圍五百踰膳那。共集眾俱。會座而坐不相殘惱。
如來於時告彌勒菩薩摩訶薩。及諸菩薩摩訶薩言。善男子此樹乃是一切菩提所莊嚴樹。我最初坐此樹下時。則破四魔得證無上正等菩提。汝等亦應坐斯地處。令汝當證諸佛無上正等菩提。誥說是語已寂然不動。
爾時金剛密跡主菩薩。以佛威德承是自寔往昔本所願力。即從座起偏袒右肩。整理衣服長跪合掌。恭敬瞻仰白言世尊。我今啟問如來應正等覺。一字佛頂輪王呪教。以何方便設少功力。即則得成就一切如來一字佛頂輪王。出世世間無礙最勝大明呪法。圖畫像法澡浴之法。加行印壇入三摩地。上中下法成就法處。坐法臥法誦法持法。輪結印法祕密深法。證神通法除業障法。大安隱法大豐饒法降魔怨法。一切如來種族諸呪真實之法。自灌頂法護摩魔壇法。諸時分法諸擇地法。乃至廣盡一切有情及有情界。菩薩成就行法呪法。令是贍部洲界一切有情得大安樂。是諸有情以於一字佛頂輪王如來呪力。一切當得作大佛事。由此因緣。贍部洲界一切有情得大安樂。即能成就頂輪王法。及得成就一切天一切天神種族呪法。一切龍一切龍種族呪法。一切藥叉一切藥叉種族呪法。一切羅剎一切羅剎種族呪法。一切乾闥婆一切乾闥婆種族。呪法。一切阿素洛一切阿素洛種族呪法。一切迦樓羅一切迦樓羅種族呪法。一切緊那羅一切緊那羅種族呪法。一切摩呼羅伽一切摩呼羅伽種族呪法。乃至世間出世間法。盡皆成就無所障礙。為諸有情作大歸處。除諸垢障成我呪法。及成觀世音菩薩諸大菩薩大威德者印壇呪法。及成一切如來所說無量種類難成印壇呪法處故。惟唯願如來應正等覺。愍導有情為我演說。
爾時世尊告金剛密跡主菩薩言。善哉善哉密跡主。汝能為當來一切有情作大利益。於我問是一字佛頂輪王最上章句。成就一切如來所說呪壇法等。令諸呪者住勤修趣。是故密跡主汝當諦聽諦聽善思念持。我今為汝分別解說一切如來一字佛頂輪王無上法母。令諸佛子得法眼淨。我見往昔一切如來已說。未來一切如來當說。我及十方現在剎土一切如來今說。
爾時釋迦牟尼如來應正遍知明行圓滿善逝世間解無上丈夫調御士天人師佛世尊。即以佛眼。盡周觀察十方過現未來一切剎土。一切有情有情界。及此三千大千世界一切有情有情界。一一往昔發因願力善根處。告諸菩薩摩訶薩言。善男子憶念一切如來一字佛頂輪王呪。一切最勝大三摩地。最不思議神通力處。是法能於一切世界作大佛事。時諸菩薩摩訶薩。得佛教誥各思憶念於一字佛頂輪王三摩地法。惟唯除觀世音菩薩金剛密跡主菩薩。何以故佛神力故。
爾時世尊坐菩提樹下金剛福地。便入一切如來一字佛頂輪王神變大三摩地。俱時十方現在剎土一切如來。皆坐菩提樹下金剛福地。亦各同入一切如來一字佛頂輪王神變三摩地。當時世尊入是神變三摩地時。盡周憶念十方三世一切剎土一切有情有情界。及此三千大千世界一切有情有情界。即以無量俱胝殑伽沙等大劫所修積集。布施淨戒安忍精進靜慮般若苦行無邊善根。從三十二大丈夫相。放大光明。所謂頂上眉毫眼耳鼻鬢頰脣口齒。齗齶牙頷肩肘臂手。胸乳心臍胸上相字。髀膝脛踝腕掌背指。如來千輻轉輪法法輪印。如來如意印如來槊印。如來錫杖印如來心印。如來難勝奮怒頂輪王三摩地難勝印。如來大慈如來大悲。如來三摩地如來無畏。授眾記別莂如來大明呪王。如是相處一一各放無量種光。其光各有種族光明圍繞莊嚴。最於頂上出放無量無數奇特殊勝百千光明。其光各有種種雜色。所謂青黃赤白紅雜色光。是光晃曜遍照十方無量無數種種佛剎。及此三千大千世界一切地獄傍生諸界黑業有情。一切罪惱盡皆銷滅。一切行化持呪菩薩。遇斯光者悉皆成就。如斯現者盡是如來無量大福。光照滋澤現不思議。經須臾時作大利樂。拔諸有情一切苦業。光復映蔽殑伽沙數一切佛剎。一切魔界魔之宮殿魔所光明。是等世界光皆遍照。上至有頂下至阿毘地獄。是中有情遇斯光者。各相警慰身心愉喜。其光還來繞佛三匝。各復本相。
是時釋迦牟尼如來放斯光已。從三摩地安徐而起。觀諸佛剎及觀會眾。如師子王誥告金剛密跡主菩薩言。汝今諦聽一字佛頂輪王大明呪王。佛眼呪王。四瑦鄔瑟膩灑明呪呪王。此等呪王是如來手。是如來脣是如來口轉法輪王。施大濟利利濟一切有情。若此世界一切菩薩摩訶薩等。及諸苾芻苾芻尼瑦鄔波索迦瑦鄔波斯迦。諸族姓男娭族姓女等。具能依法。讀誦受持如是一字佛頂輪王大明呪者。所有一切諸天世人種種神鬼。悉無能害作諸破壞。是人當得一切安壽。無量福樂行大慈悲。住不退地無諸惱疾。火不能害水不能溺刀不橫中害。毒藥毒蛇亦不中害。我此一字出生三摩地頂輪王呪。若有新學大乘菩薩摩訶薩及諸人等。信向誦持書寫佩者。則得安隱。為諸無量大威德天常擁護之。諸惡天龍毘那夜迦不相障惱。若書寫者。當淨洗浴著鮮潔衣。如法齋戒坐於壇側。樺𣛛木皮上雄黃書呪。施諸苾芻及苾芻尼。置袈裟角恭敬佩之。若有國王王族妃后大臣僚佐諸族姓男族姓女等而樂佩者。各戴頭上或繫項上。或腕臂上則得安隱。除諸障惱魍魎厄疾。常為諸天觀敬讚歎。當不墮於諸惡道界。密跡主是大呪王。亦能滅諸災星變怪作大安樂。亦能攝伏一切天龍八部神鬼。亦能成就當諸誦呪者無上業緣。
復誥告金剛密跡主菩薩言。是一切如來白傘蓋佛頂輪王呪。高頂輪王呪。勝頂輪王呪。光聚頂輪王呪。同等住於一切如來三摩地中。神力皆等無量廣大。猶不能及一字佛頂輪王最上大三摩地明呪之力。是呪何故最上無等。假如來佛眼明呪。佛毫相呪。摧碎頂輪王呪。難勝奮怒王呪。合說是呪。以此因緣得名最上無等等侶。又從大悲大丈夫大師子吼。一切諸大菩薩摩訶薩等不能摧壞。一切諸佛神通威德慶護加被。作大智光破諸黑暗。堅深淨慧能作吉祥福相威德世間最勝。無垢清淨勇猛堅固。現四無畏能作離生四無礙智四念住智無忘失智廣大無量。能作無間金剛十力大光威德。滅諸垢障入諸佛智。能作成一切諸大菩薩萬行功德如來相好一切智智。能作一切勇猛寂靜法定法幢高無障礙大威德處能與一切。業惡有情作道聖諦大慈大悲大喜捨處。能現一切如來神力無上菩提大明鏡智三摩地處。
爾時世尊為顯一字佛頂輪王大威德力。欻變身相如大轉輪王。具足七寶眷屬圓滿一時顯現。一一寶中各放大光輪照無邊。一切法寶俱時出現。放雜寶光。是大轉輪王坐於座上。身容赫奕放種種光。映照一切如鎔金聚。即說一字佛頂輪王呪曰。
娜莫縒曼嚲勃馱南唵𤙖勃琳𤙖
爾時如來說是呪時。殑伽沙等三千大千世界。一時六返震動。如贍部洲旋嵐猛風。吹諸叢林草木動等等動。是中一切蘇彌山王亦皆大動。一切河海盡皆涌沸。以佛神力一切魔宮大火遍起。是中諸魔為火所逼。悉皆惶怖稱佛歸依。一切地獄苦皆消息。會中有情各及眷屬。無有一能闚瞻仰者。是會一切諸大菩薩。如彌勒等亦無有能闚瞻觀者。其觀世音菩薩金剛密跡主菩薩。以佛威神欻然之間悶亂識絕躄地。是時彼諸大威德天。所謂大自在天那羅延天帝釋天俱癈廢羅天婆魯拏天焰摩法王。乃至一切諸天天神一切神鬼大威德者。所執輪戟杵索㭋棒杈。及諸侍從各手器仗悉皆墜落。是諸菩薩佛加持力。憶念一切如來一字佛頂輪王菩提神通大三摩地。是時一切諸天龍神藥叉羅剎乾闥婆阿素洛迦樓羅緊那羅摩呼羅伽天神鬼等。一時戰怖身毛悚竪。無敢觀瞻大法輪王姿好貌威光時惟等心歸佛世尊。
南無佛陀南無佛陀。
爾時世尊為令觀世音菩薩金剛密跡主菩薩及諸大眾得醒解故。疾須臾間隱易是身。還如來相誥告彌勒菩薩摩訶薩言。我今復說一切佛眼大明母呪。為息可畏難調伏者。為欲成就出世世間一切佛頂大輪王呪一切事位滅諸諍論。是呪乃是一切諸佛種族母呪。復是一切諸大菩薩生養育母。又是諸佛佛眼明呪則即說呪曰。
娜莫薩嚩縛嚲詑誐諦嚲瓢囉褐䌎三藐三勃睇䏲䌎唵𤙖嚕嚕塞普嚕入嚩攞底瑟馱侘悉馱馱盧者禰薩嚩喇詑娑馱儞窣嚩訶
說此一切佛眼呪已。其觀世音菩薩金剛密跡主菩薩。以呪威力則即醒起身。其諸威德一切天眾。各復本心愉躍安樂各各持所本自器仗。專等心歸佛瞻仰讚言。希有世尊希有善逝。時觀世音菩薩金剛密跡主菩薩。合掌瞻敬白言世尊。如來今日何故特化大轉輪王身大光明聚。甚奇希有本未曾見。如來誥告言大善男子。此是一字佛頂大法輪王。執持諸佛形相神變三摩地門。大善男子譬如汝等集大壇現種種威德諸神變像不思議事。如來亦爾。如是振現大法輪王特奇奇特色身姿貌威德。大善男子此頂輪王。是真一切如來安住最勝三摩地身。所有一切諸大菩薩無能超越。一切呪王亦無過者。大善男子若所所在方處持此呪者。五五百踰膳那出世世間。一切呪王悉無成住。汝等同此方處所說。加持大呪亦無成住。若有念是一字佛頂輪王呪者。即則得出世世間一切大呪悉盡成辦。汝等所說一切呪法誦持無驗。若以此呪而常助誦速得成就。五五百踰膳那一切菩薩金剛呪神天龍八部。皆不住入現相成就。又他一切最大呪王威德神力。亦不能得映及此大一字字佛頂輪王呪。何以故是呪威神最尊最特無等侶故。十地一切諸大菩薩。亦怖是呪威德神力。何況諸天小威力者。若常誦是一字佛頂輪王呪時。每當先誦此佛眼呪。七遍滿已已又乃安念誦是一字佛頂輪王呪。時數畢已。又誦佛眼呪數一七遍。則德安隱無諸嬈惱。
爾時世尊復於座上。現一切諸佛光明加被白傘蓋頂輪王呪王之身。即於頂上合現一蓋。遍覆三千大千世界虛空空際。光皎奇特。亦不觸惱空居有情。是時觀世音菩薩金剛密跡主菩薩。合掌瞻敬白言世尊。如是神變是何物相。欻遍大千狀如傘蓋。住佛頂上不見邊際無不復識解。
爾時世尊又誥告金剛密跡主菩薩等言。我今正入一切如來無量光明白傘蓋頂輪王三摩地。由是現此過現一切諸如來共說白傘蓋頂輪呪王呪狀之體。此白傘蓋是真一切如來無量色寶無邊音聲。一切如意寶鐸網羅普周莊嚴。顯現不思議諸佛世尊光明傘蓋。我今現此一切如來白傘蓋頂輪王。為令蠲除一切有情種種罪障。今此一切諸佛如來白傘蓋頂輪王。一切菩薩大威德者。盡思共度亦不了知。縱諸佛子住過百千俱胝大劫。觀察思惟此白傘蓋前際後際中際。亦不了知。是時釋迦牟尼如來仰觀頂上白傘蓋頂輪王。振佛神力欻變白傘蓋頂輪呪王色身則身色即說呪曰。
娜莫縒曼嚲勃馱南唵𤙖嚲詑誐妬瑟膩灑𣘨曩嚩盧枳嚲姥𤜲馱唵𤙖麼麼麼麼麼虎𤙖𤙖二合溺
說是呪時三千大千世界六返震動。於時世尊告諸菩薩摩訶薩。此白傘蓋頂輪呪王。能成能攝一切呪等。是呪王力不空無障勇猛無礙無等等故。
爾時世尊復謂金剛密跡主菩薩言。我今又入一切諸佛光明威德大三摩地。顯說光聚頂輪王呪威德神力。為滅一切有情種種罪障。為令斷壞出世世間一切呪力。是呪是真無量諸大菩薩所讚歎處。又是無量俱胝殑伽沙數諸佛如來光聚頂輪王呪。是呪所有威德神通光明之力。亦以一字佛頂輪王威德神力金剛呪句即說呪曰。
娜莫縒曼嚲勃馱南唵𤙖嚲詑誐妬瑟膩灑𣘨曩嚩路枳嚲姥𤜲馱諦劭囉始妬虎𤙖入嚩攞入嚩攞馱哿馱哿娜囉弭娜囉弭弭娜囉弭弭弭娜囉弭嗔娜嗔娜頻娜頻娜虎𤙖𤙖二合虎𤙖𤙖二合泮泮窣嚩嚩二合訶
說此呪時。於是如來則以無量廣大威德。頂放大光滿照三千大千世界。盡變其地。普大成現大寶蓮華如來會中。雜色寶光重重晃曜。當佛頂上。一切寶花而為傘蓋。蓋大千界滿覆空際。以眾寶網圍繞莊嚴。妙香花瓔半滿月等。寶鐸金鈴處處垂布。大寶摩尼其諸雜拂間錯莊飾。周圍三千大千世界。一切珍奇而為牆壁。無價諸寶飾為階陛。一切戶牖眾寶莊嚴。其諸雜寶出大光焰。映相相映交皎。是會一切諸大菩薩。覩斯神變見未曾見。踊躍歡喜得大安樂。出世世間一切呪法。已成就者皆悉斷壞。何以故故以大光藏聚力似一字佛頂輪王呪。密跡主此一切如來光聚光照頂輪王呪。能照三千大千世界上至有頂下至阿毘地獄。一切大明。及盡映蔽諸魔宮殿魔眾光明。密跡主是光王呪。心所憶念破斷他呪。則即皆破斷。唯惟除一字佛頂輪王呪。白傘蓋頂輪王呪。高頂輪王呪。勝頂輪王呪。佛眼母呪。佛五字心呪。其餘出世世間一切諸呪悉能破斷。打撲調伏攝喚於前。若有呪者得大證驗。暫讀暫誦光王呪者。則能摧伏一切鬼神。調御區驅譴。密跡主是光王呪。勿於不淨臭穢腥臊屎尿之處讀誦受持。不於無佛舍利制底之處讀誦受持。亦勿對於一切諸呪壇會呪像諸有情前妄誦斯呪。何以故是光光聚王呪。以似一字佛頂輪王呪力大威德故。唯惟除佛舍利塔處佛說法處。空閑淨處高山頂處。名山窟處海岸勝處。海逈洲處。何以故是光光聚王呪威德猛大。能壞自他道力功德。皆無成望。若有善男子子善女人樂持讀誦是光光聚王呪者。住前等處應如法持。時別先誦一字佛頂輪王呪及佛眼呪各七遍已。然則誦斯光聚王呪。得大威德四儀安隱。身膚光澤辯智聰悟。密跡主是光光聚王呪。若成就者則等成就一字佛頂輪王呪大三摩地。汝復應知此光光聚王呪光明威功德。乃是一切諸佛光明威德神力。能現增長一切有情福善威德。蠲眾罪障。能盡碎斷一切諸呪威德神力。能善調伏。一切他諸惡有情故。能善作成一切事故。能作光明照一切故。
爾時世尊復謂金剛密跡主菩薩言。我今又入一切如來勇猛出現神通三摩地。顯說高頂輪王呪神通威德。除於三界諸惱有情一切罪障。是呪是真一切如來力加持處。為令一切諸大菩薩。修行出現無量威德。勇猛精進得大安樂。即說呪曰。
娜莫縒曼嚲勃馱南奄唵𤙖入嚩攞入嚩攞揟揖弊揟驃誐誠那誐妬瑟膩灑度那那度那虎𤙖
說是呪時三千大千世界六返震動。一切天龍藥叉羅剎乾闥婆阿素洛迦樓羅緊那羅摩呼羅伽等。一時悶絕失大威德。一切諸惡毘那夜迦。為火燒惱叫呼惶怖。密跡主此高頂輪王呪。乃是一切諸佛如來最大神通勇猛精進三摩地力。若善男子樂欲成就一字佛頂輪王呪者。應令內外嚴飾清潔。以樺木皮或以紙素竹帛等上。雄黃書斯高頂輪王呪。佩帶肩臂并持斯呪。速得成就。若有國王王族妃后大臣僚佐清信男女一切人民。信斯呪者。亦令書寫戴頂頸臂。為諸人眾互相敬諾。而不侵擾災垢銷滅。當得辯才吉相圓滿。若有軍將及諸兵眾敬信斯呪。亦令書寫持繫旍旗。及戴頭臂往他軍陣。他自臣伏互不殘害。何以故以諸如來力加持故。密跡主是高頂輪王呪。若諸菩薩修持之者。則得無量如來加持勇猛威力。一切諸魔諸天神鬼。怖不親近而作惱害。若有成就是高頂輪王呪者。則得無量勝福威力。得同一字佛頂輪王呪力。何以故。以諸如來三摩地力等。加持故。
爾時世尊誥告金剛密跡主菩薩言。我今又入一切如來不思議神通大三摩地。顯說勝頂輪王呪。神通威德。為滅一切惡趣地獄一切有情種種苦故為現一切諸佛如來神通威德大不思議大三摩地則即說呪曰。
娜莫縒曼嚲勃馱南唵𤙖入嚩攞惹曜瑟膩灑入嚩攞入嚩攞畔馱畔馱娜麼娜麼訥嚕莽訥嚕莽郝㰤曩虎𤙖
說是呪時此大千界。及諸佛剎一切皆大六返震動。以佛威德現斯神變。一切有情普不驚怖。令諸地獄眾惡有情。種種劇苦盡皆止息。其諸餓鬼一時皆得飽食甘饍。密跡主此勝頂輪王呪。乃是殑伽沙等諸佛如來神通變化之所演說。為諸怕怖一切有情得安樂故說密跡主是呪所在方處。有暫觀讀。一切諸魔則不入中。何況持者。若有善男子子善女人晝夜精勤。讀誦受持此勝頂輪王呪者。不久當得不思議界神通神變三摩地門。為諸天人恭敬觀禮。獲不思議功德蘊身。若有信寔是學大乘者。復能信向一字佛頂輪王明勝章句。能常精懇讀誦受持。當則速證一切如來深不思議平等神通最勝神通智三摩地。踰諸有情福壽昌勝。所求如意為人所尊。密跡主如是精勤受持勝頂輪王呪者。是人不久亦獲神通。一切天魔毘那夜迦。惡神鬼等悉不親近。若遇斯人則皆怖走失大威德。密跡主若人信修證成是呪。即同證成一字佛頂輪王明呪章句。能起神通入於地獄。度脫一切有情罪苦。密跡主是呪無量無邊神通功德。我今略說少分之耳。若我廣說於無量劫讚斯功德亦不能盡。
爾時世尊誥告諸菩薩摩訶薩言。善男子是五頂輪王明呪章句。從一切如來神通威力大三摩地。出生流現。我縱百千俱胝大劫。說是等呪神通功德亦不能盡。我今但為利益度脫一切有情略說少耳。若如來住於百千俱胝大劫。說五頂輪王種族呪等亦不能盡五種族呪一一邊際。密跡主若有善男子子善女人。住於無量佛世尊所。以上衣服臥具湯藥飲食財寶一切等物。日日三時持獻供養。經百千劫。所得功德百千萬分倍。不如有人於三七日。依法持是五頂輪王明勝章句功德之一。何以故讀誦受持是五頂輪王明勝章句得成就者。此人決定當得不退菩薩地。色相威德三界殊特。堅固精進度生老死。欲界帝釋一切諸天大威德者。見是成就五頂輪王呪人。不起於座而迎廙者。頭破七分如阿梨樹枝。大自在天帝釋天那羅延天多聞天王。及諸天等身所光明威德神力。皆被證是五頂輪王持呪之人。光明威德映蔽不現。是人威光常曜赫奕踰於諸天億百千萬倍。復有大福純善德人。信向意樂成是呪者。則當如法書寫此經讀誦受持。常以塗香末香燒香花菓飲食而供養之。斯人若見信佛神通十力威德一切深法行菩薩乘者。則即當為說勿懷慳惜即則得。成就於百千劫。不墮地獄得宿命智。乃至阿耨多羅三藐三菩提。常為一切天龍八部觀敬衛護。一切諸魔不相嬈害。所演教命人皆敬受。若命終時如入靜慮。密跡主有善男子。種族高貴父母真正好宿日生。具足諸根身姝端好。膚色赤白骨節不現。臂手𦟛纖不短矬不陋。不肥不瘦指甲紅赤。脚鹿王相兩踝平滿。齒不疎趹缺亦不黃黑鮮白齊密。眼不角睞睱瑕瞖黃綠。鼻不匾㔸脣不騫褰縮。面不窊狹體膚光潤。不患疥癩風濕漏癬癬應以七寶莊嚴耳璫。不貪色欲。不為毘那夜迦而作惱亂。福德智慧清淨圓滿。性自歸佛菩薩法僧。不信不事諸天天神邪神鬼等。常不懈怠攝心精進唯惟樂修學大乘道教。意欲圓滿菩薩大願。超眾魔境趣菩薩地。如是之人合得是經成就此呪。密跡主若見斯人敬為善友。應以種種方便為說是呪功德修行法教。當令是人速得成就是大五頂輪王明勝法地。密跡主是呪王經於無量佛剎難得見聞。若得聞者皆是如來神力加被。若得斯經則是如來種族親屬。何以故此如來呪三摩地王。實難思議。於諸呪中最上最勝為大第一。是等有情應當決定生最上心成此五頂輪王呪。若有有情求得此經。清淨如法或復書寫。或復讀誦是呪是經。當知斯人則便當得是五頂輪王呪三摩地王。永斷愛流無明結賊瞋恚癡害頑嚚之心。則為諸天恭敬供養而恃怙侍護故。
一字佛頂輪王經畫像法品第二爾時釋迦牟尼如來復以佛眼觀是會眾。誥告金剛密跡主菩薩摩訶薩言。善男子汝復諦聽此一字佛頂輪王像。是像無量殑伽沙俱胝諸佛同共宣說。於出世世間一切變像。此像最上利益一切障累有情。是像乃是一切如來神通變化。形容相好冠纓瓔衣服。運度一切罪垢有情。登涅槃岸最三摩地。畫斯像者。先曾入此頂輪王灌頂無勝法壇。於阿闍梨手授具足呪句印法。或復入於勝頂王壇已成就者。為阿闍梨印讚許可。求證出世大涅槃處。如是行人乃堪畫像。正命令於淨行婆羅門善信童女。或命大姓種族父母真正善信童女。教淨護持。撚治織縫莫麁惡絲持和織畫。勿刀截斷。闊量四肘長量六肘。或闊三肘長量五肘。若力不迨逮如是織作。亦任貨求鮮淨好者。勿還價直。貨得物已以淨香水如法蘸熏浴。乃中圖畫。色盞新淨勿用皮膠水調和彩色。用以香膠調色畫采。或取如來種族部中教法軌則。畫像亦得。畫是像者。當於一切佛神通月畫飾莊采釆。所謂正月五月九月。則斯等月月初一日。或十五日起首畫摸。其畫像處於佛堂殿。或於山間仙人窟處。是處占相方圓百步。無諸臭穢水復無虫蟲清潔淨美。當所畫地日日如法香水塗灑。其畫匠人諸根端好性善真正具信五根。若畫彩時授八戒齋。一出一浴著新淨衣。斷諸談論。先正當中畫菩提樹。種種寶莊枝葉花菓。如如意樹間雜各異。七寶枝條眾寶花葉。白珠為蘂赤珠為鬚。眾寶瑠璃以為諸菓。或有枝出種種寶菓。或有枝出種種寶芽。或有枝起種種寶雲。或有枝雨甘露雨滴。或有枝掛天諸寶衣。或有枝懸寶鐸鈴磬。或有枝出珊瑚琥虎珀赤珠碼馬碯。其枝枝間畫雲光電。枝葉花上又畫白鶴孔雀迦陵頻伽鸚鵡舍利共命之鳥及諸好鳥。地畫七寶遍皆莊采釆。如是地樹下畫釋迦牟尼如來。備三十二大人相八十妙好。身背圓光坐師子座。結跏趺坐作說法相。目觀一字頂輪王。頂放雜色大光明焰。當以右手屈上揚掌。其大拇指與中指頭相捻。餘三指微屈散伸。左手仰左膝上。施之無畏。佛右側畫普賢菩薩。面目熙怡結跏趺坐。手執白拂。佛左側畫彌勒菩薩。面目熙怡結跏趺坐。手執白拂。當佛座前右邊畫一字頂輪王。身金色相瞻仰如來。左手執開蓮華。於花臺上側竪畫一金輪。右手揚掌身背圓光。當佛座前。左邊畫白傘蓋頂輪王。身金色相觀一字頂輪王。左手當胸執開蓮華。於花臺上畫白傘蓋。右手執半開不開蓮華。身背圓光。又白傘蓋頂輪王後。畫高頂輪王。身金色相。瞻一字頂輪王。左手執弭惹布羅迦菓。右手執青優鉢羅花。身背圓光。復一字頂輪王後。畫光聚頂輪王。身金色相。瞻一字頂輪王。左手執開蓮華。於花臺上畫佛心印。火焰圍繞。右手當胸執如意珠。身有圓光作種種色。又光聚頂輪王後。畫勝頂輪王。身金色相。左手執開蓮華。於花臺上直竪畫劍。右手執如意寶珠。身背圓光。瞻一字頂輪王。是五頂輪王面目熙怡。身狀莊采釆一如菩薩。頭冠瓔珞環釧衣服而莊嚴之。皆半跏趺坐坐白蓮華。又一字頂輪王右。畫主兵神。面目熙怡瞻一字頂輪王。左手胸側執槊。槊上畫懸繒帶。右手執金剛杵。身被衣甲半跏趺坐。又當佛座前右邊。畫觀世音菩薩。身白黃色結跏趺坐。左手胸側執開蓮華。右手揚掌曲躬瞻佛。又當佛座前左邊。畫金剛密跡主菩薩。身紫赤色結跏趺坐。左手胸側執金剛杵。右手揚掌曲躬瞻佛。次普賢菩薩後。畫曼殊室利童子菩薩。左手胸側執開蓮華。於花臺上竪畫三股金剛杵。右手屈肘仰掌。以大指中指頭相捻。餘三指微屈散伸。次畫無垢慧菩薩。左執開蓮華。於花臺上竪倒畫螺。右手屈上側揚於掌。次畫寂靜慧菩薩。左手胸側執金剛杵。右手仰右髀上。次畫無量慧菩薩。左手胸側執開蓮華。於花臺上側竪畫輪。右手把如意珠。次畫虛空藏菩薩。左手當胸執花。右手執如意珠仰右髀上。次畫虛空無垢藏菩薩。左手執金剛杵。右手揚掌。次畫大慧菩薩。左手執開蓮華。於花臺上畫如意珠。火焰圍繞。右手側內揚掌。是等菩薩面貌熙怡身金色相。各以寶冠瓔珞鐶釧。種種衣服而莊采釆之。坐寶蓮華半跏趺坐。次彌勒菩薩後。畫佛眼菩薩。面目慈軟仰觀會眾。左手執開蓮華。於花臺上畫佛心印。於印兩側各畫一眼。右手把如意珠。次畫佛毫相菩薩。面目慈軟。左手把開蓮華。於花臺上畫佛毫相印火焰圍繞。右手虛拳當右脇上。觀一字頂輪王。次畫如來槊菩薩。面目慈軟。左手當臍。右手把槊。槊上畫懸繒帶。次畫如來牙菩薩。面目慈軟。左手執開蓮華。於花臺上畫佛牙印。右手當胸。次佛眼菩薩座下。畫孫那利大明呪王。面目慈軟。左手執金剛杵。右手把蓮華目觀如來。是等菩薩身金色相。各以花冠瓔珞鐶釧。種種衣服莊采嚴飾。坐寶蓮華半跏趺坐。又金剛密跡主菩薩後。畫軍吒利金剛童子。畫金剛將童子。畫善臂金剛童子。畫姥𤜲馱䋾迦金剛童子。是四童子身赩艷赤色。各執金剛杵顏貌熙怡。俱以花鬘寶瓔珞環釧。天妙衣服莊采釆嚴身。坐蓮華座半跏趺坐。又觀世音菩薩後。畫馬頭觀世音大明呪王。身赤紫色面目瞋怒。右手胸側竪執鉞斧。右手屈上把蓮華。蓮葉莖等蛇為瓔珞。腕著寶釧臂著寶襻。首戴花冠腰著衣服。坐寶蓮華瞻一字頂輪王。次馬頭觀世音後。畫蓮華孫那利菩薩。身白黃色顏貌慈軟。右手把羂索。左手下伸坐蓮華座。次孫那利菩薩後。畫鉢刺拏捨嚩唎神。身青綠色顏貌慈軟。而有四手。一把羂索。一把鉞斧。一把寶菓。一施無畏。坐蓮華座。次頂輪王左。畫難勝奮怒王。四面四臂身白色相。示耽肚相。形手臂脚矬象侏儒。腰畫虎皮蛇為耳璫。德叉迦龍王以為腰繩。婆修吉龍王以為絡髆。諸惡毒蛇嚴身臂脛。編辮髮為冠遍身火焰立赤蓮華上。右第一手把金剛杵。右第二手以中指無名指小指把拳。大指押壓上。頭指直伸屈肘向上。左第一手把三戟叉。左第二手把鉞斧。正中大面怒目張口。吐出眾光目觀如來。右邊側面觀一字頂輪王。左邊側面觀目目觀呪者。頂上一面觀佛會眾。次奮怒王下。畫地天神。面目熙怡身白色相。左手當胸把於寶匣。右手屈上掌寶澡罐。口盡出蓮華枝葉。長跪而坐坐寶地上。次地天神後。畫熙連禪河神。面目熙怡身靘白色。合掌恭敬頭上畫七蛇龍頭。次熙連禪河神後。畫七頭迦里迦龍王。畫七頭母止鱗馱龍王。長跪而坐瞻仰如來。一捧寶花一捧寶珠。密跡主是二龍王。已曾供養無量無數。一切諸佛。又於金剛密跡主菩薩座下。畫最勝明王金剛菩薩。身赤黃色嚬眉怒目。眉間一眼狗牙上出。半跏趺坐。右手拄一長刀。左手當胸執金剛杵。次畫可畏金剛菩薩。身赤黃色嚬眉怒目。狗牙上出半跏趺坐。右手拄三戟叉。仰屈左手把獨股金剛杵。次畫黃眼金剛菩薩。身白黃色面貌熙怡。半跏趺坐。右手屈肘向內側揚掌。左手伸屈當左脇上。把開敷蓮華。於花臺上竪畫三股金剛杵。次畫軍吒利金剛菩薩。八臂三目狗牙上出。半跏趺坐身作青色。一手把三股金剛杵。一手執三戟叉。一手把輪。一手把鉞斧。一手施於無畏。一手把羂索。二手結印。次後立畫大度底底度使者。身赤白色面目瞋怒。一手把羂索。一手當胸竪把鉞斧。又最勝明王金剛菩薩座下。又畫九頭阿難嚲龍王主。畫五頭無熱惱龍王。畫七頭娑伽羅龍王。各長跪坐瞻仰如來。一捧寶珠。二捧蓮華。是等龍王面目熙怡。狀如天神。頭上畫出龍頭。次大慧菩薩左右。畫半拏囉婆枲抳觀世音母菩薩。身白色相。右手執開蓮華。於花臺上畫如意寶珠。左手仰左髀上。施於無畏。此觀世音母菩薩座下。畫多羅菩薩。身白黃色。右手把青優鉢羅花。左手施於無畏。次畫毘俱胝菩薩。身白紅色三眼四臂。一手把如意寶杖。一手把君持。一手把數珠。一手把蓮華。次佛毫相菩薩後。畫摩莫雞金剛母菩薩。身靘白相。右手把般若梵夾甲。左手掌寶施之無畏。身狀顏貌一如般若菩薩。此金剛母乃是一切諸佛菩薩金剛母故。次金剛母後。畫央俱施金剛菩薩。右手執金剛杵。左手仰伸髀上。次畫執金剛拳金剛菩薩。左手當胸執金剛拳印。右手仰伸髀上。次畫金剛雹金剛菩薩。左手執金剛杵。右手揚掌。是等金剛面目慈軟具大明呪。大威德力衛護一切。如是金剛及諸菩薩。各以冠纓瓔環釧衣服種種莊飾。坐蓮華座半跏趺坐。菩提樹上及二側邊。畫諸天天子。鼓奏天樂。及畫八淨居天眾。騰繞樹上各乘去住雲。各手把捧散種種華而供養佛。次於佛左東北角邊。面畫提頭賴吒天王。左手執槊。右手側揚掌。次於佛左東南角邊。面畫毘嚕侘迦天王。左手執槊。右手側揚掌。次於佛右西南角邊。面畫毘嚕博乞灑天王。左手執槊。右手掌金剛杵。次於佛右西北角邊。面畫多聞天王。左手執槊。右手執金剛杵。是等護世天王各以衣甲被飾莊彩半跏趺坐。又提頭賴吒天王後。畫伊舍那天神。及畫步多鬼王。又毘嚕侘迦天王後。畫火天神。及畫苦行仙眾人。又毘嚕博乞灑天王後。畫羅剎王。及畫僕從。又多聞天王後。畫風天神。及畫僕從。又當菩提樹上空中右邊。復畫大梵天王。後畫二梵眾天。左邊空中。又畫帝釋天王。後畫二釋眾天。又於毘嚕侘迦天王右。畫焰摩王。坐於牛上牛臥畫之。如是天神鬼等各以自服種種莊莊嚴彩。次難勝奮怒神下左。畫持呪者。長跪曲躬手把香鑪。觀頂輪王。又佛座下於㡧幀邊面。畫熙連禪河。於是世尊告金剛密跡主王菩薩言。此像乃是一字佛頂輪王大變像法。是一切佛同共宣說。若有智者見遇斯像。生希有想信喜觀禮。燒香供養憶相想讚持。此人則得今世當世壽不空過。於俱胝劫所造重罪則皆殄滅。若有受持一切佛頂呪者。佛種族呪者。諸天大菩薩種族呪者。一切金剛種族呪者。及餘呪者。若已成驗若未成驗。對斯像前如法塗壇。種種供養作本呪法。速得本呪最上成就所求願故。
爾時釋迦牟尼如來。復謂金剛密跡主菩薩言。汝復復告諦聽。白傘蓋頂輪王變像畫法。是殑伽沙俱胝佛。為令拔濟諸有情說。若畫像者。所治織法貨畫像法皆准前前法方。圓三肘中畫菩提樹。當於樹下畫釋迦牟尼如來。具大人相身真金色。示說法相結跏趺坐師子座。佛右畫金剛密跡主菩薩。面目熙怡身紫赤色。右手把金剛杵。左手把白拂。佛左在畫淨居天王。面貌熙怡身白紅色。左手當胸把開蓮華。右手把掐搯數珠。次當佛前准前。畫白傘蓋頂輪王。於菩提樹上左右。各畫一矩律婆娑天。狀如裸形孩子。身白紅色手持寶索。各乘住雲。樹上空中左右共坐。畫六淨居天眾。各捧散花皆乘住雲。又於佛右畫持呪者。長跪瞻仰手把香鑪。上下四面畫雜寶花。密跡主此名白傘蓋頂輪王變像畫法。當能成濟一切有情諸福業事。
復誥告金剛密跡主菩薩言。我又次說光聚頂輪王變像畫法。是像是諸佛說。於出世世間。得最勝上成益有情無上道法。若畫像者。所治織法貨畫像法亦准前法。其量三肘或方一肘。中畫寶山種種莊飾。山下畫菩提樹。當於樹下畫釋迦牟尼佛。身金色相具大人相。結跏趺坐頂放種種色光明焰。示說法相坐白蓮華寶師子座。佛右畫金剛密跡主菩薩。面目熙怡身紫赤色右手把金剛杵。左手把白拂。佛左畫觀世音菩薩。面目熙怡身白黃色。右手執蓮華。右左手執白拂。當佛座前准前。畫光聚頂輪王。樹左右各畫一矩律婆娑天。色狀准前。手持寶索各乘住雲。樹上空中左右各共坐。畫六淨居天眾。各掌散花俱乘住雲。又佛座下右邊畫持呪者。長跪瞻佛手把香鑪。是菩提樹地畫作七寶。又佛座下畫大海水。其中多畫蓮華魚獸。密跡主此光聚頂輪王像。能導有情成果諸法得令脫難故。
復告金剛密跡主菩薩言。我又次說高頂輪王像。此像亦是一切諸佛。為當憐愍一切有情利益故說。若畫像者。所治織法貨畫像法亦准前法。方圓三肘或方一肘。中畫菩提樹。當於樹下畫釋迦牟尼佛。身真金色具大人相。結加趺坐示說法相。右手伸右膝上施於無畏。左手仰伸臍下。頂放眾光。佛右畫金剛密跡主。面目熙怡身紫赤色。右手執金剛杵。左手執白拂。佛左畫觀世音菩薩。面目熙怡身白黃色。右手把蓮華。左手把白拂。當佛座前准前。畫高頂輪王。樹上左右。各畫一矩律婆娑天。狀相准前。手持寶索各乘住雲。又上空中左右。各共坐畫六淨居天眾。俱乘雲住住雲。各掌散花供養於佛。又佛座下右邊。畫持呪者。長跪瞻佛手把香鑪。密跡主此高頂輪王像。成進有情一切願法。脫諸難故。
復誥告金剛密跡主菩薩言。我又次說勝頂輪王像。此像乃是一切諸佛。為當憐愍諸有情說。若畫像者。所治織法貨畫像法亦准前法。方量三肘或方一肘。中畫菩提樹。當於樹下畫釋迦牟尼佛。身真金色具大人相。結跏趺坐作說法相。右手揚掌。左手伸左膝上。頂放眾光坐師子座。佛右畫金剛密跡主菩薩。面目熙怡身紫赤色。右手執金剛杵。左手執白拂。佛左畫淨居天王。面目熙怡身白紅色。右手執蓮華。左手執白拂。當佛座前准前。畫勝頂輪王。又於樹上左右准前。各畫一炬律婆娑天。各持寶索皆乘住雲。又上空中左右。各共坐畫六淨居天眾。俱乘住雲。各捧散花供養於佛。又於佛座右邊。畫持呪者。長跪瞻佛手執香鑪。密跡主此勝頂輪王像。拔脫有情一切障苦。汝盡應知。諸佛菩薩各有無量變易奕色身。導誘現化示此變像。為欲成就是當持呪者。是故智者應常常應正發慈心悲心憙心捨心。施心忍心淨戒心精進心。靜慮心般若心。無上正等菩提法心。為當拔濟一切有情。隨所方得白㲲絹布木板。一肘半肘皆任模畫。莊飾供養。則得最大無上善根。當成五頂輪王三摩地位。住證十地乃至菩提更不退故。

一字佛頂輪王經卷第一

一字佛頂輪王經卷第
大唐南天竺三藏菩提流志譯
分別成法品第三爾時金剛密跡主菩薩。合掌恭敬白言世尊。如來無上應正等覺。願垂哀愍為修行者。略說頂輪王成就行法甚深理趣廣大威德。復白佛言世尊一切諸呪皆依此中。云何當成所修持者。是時世尊謂金剛密跡主菩薩言。善哉善哉密跡主。汝能於我善發此問。汝今諦聽諦聽善思念之。我當為汝說諸佛行法理趣金剛法句。從無量佛最勝偈句理法所生。為得利益成就呪者。是時釋迦牟尼如來。普觀大眾以大梵聲。讚伽他曰。
釋迦大師子無量菩提門
理趣自在行當為最上使
見苦迫有情樂修行此法
天人共戴仰當成無上尊
修習是深法稱歎大妙呪
信樂於大乘心行應菩提
住塔淨堂室河淵沜及泉側
逈樹山窟中山林多花處
獨坐堅淨心潔身口清淨
是處常止住依法持禁戒
一心憶持呪識呪祕三摩地
出生及成就種種證相法
證法呪成已破滅生死家
所願皆圓滿不久獲菩提
常用二三種意常者二種衣持戒并善伴
成就此不難即則此身得證
不動心堅淨常憶佛菩提
佛頂輪王法則此身得證
若有呪者伴勤修為有情
難思眾多相則此身得證
誠心呪印塔誦呪修大法火法
一一分明解則此身得證
堅固具精進廣大心無量
作法最增上則此身得證
身諸相圓滿質直具真智
能忍苦飢渴是人應成就
智者若當得此經及法門
彼亦不久時最勝證成就
爾時世尊謂金剛密跡主菩薩言。我滅度後當有頑癡罪惡有情。住於我所幢相法類被袈裟者苾芻苾芻尼瑦鄔波索迦瑦鄔波斯迦。常好隨逐愚癡邪見諸惡談論。貪著美味懈怠少德。如來十力四無所畏四無礙解。大慈大悲大喜大捨真如法界四聖諦法。靜慮威德無畏。大乘說不信忍。無力順修菩薩律行方便法教。誹謗毀訾。不敬不信諸佛菩薩三摩地門神通威德。此等之人持作斯法。不得成就。則加謗我及謗菩薩。唱言此法非佛所說是魔所說。妄說菩薩教行大乘。若便更見有善男子善女人持此呪者。故謗惱亂作諸障礙。因此殃咎當得無間無量重罪。是故密跡主有善男子善女人等。願欲修行菩薩大行。堅固信向一心正願。常樂書寫大乘經典。讀誦供養解其義味。若見斯人則為解釋。如寶雨經一一法門。修學菩薩加行法行則得成就。是故密跡主。呪何所成要從身心。勤懇布施持戒忍辱精進定慧清淨。一心修習方得成就。
一字佛頂輪王經分別密儀品第四於時金剛密跡主菩薩復白佛言。世尊云何行是一字頂輪王呪。沐浴淨法觀想心法。世尊哀垂垂哀願為解釋。由此法支法具足故。速得一字頂輪王呪成就證門。
爾時世尊誥告金剛密跡主菩薩言。汝復諦聽。我為利益薄德尠福少精進者。說一切呪修治法時。每日三時洗淨浴法。不貪諸欲念心無亂。唯惟一想佛。慈心備徧緣十方法界一切有情。持以淨土和乾瞿摩夷末。呪之澡手洗淨沐身。若澡浴時著浴儭襯衣。結印護身。護身呪曰。
唵𤙖麼麼麼麼虎𤙖溺
當誦此呪七遍護身。若懺罪障求趣神通。當用白土其土無虫蟲勿赤勿黑勿臭勿穢。若求豐饒用黃白土。其土無虫蟲亦勿臭穢。若降伏法用赤黑土。若欲尊他當用不白不黑土。若欲他人敬伏讚歎用青赤土。如此等土智者善知。
取土呪曰。
唵𤙖娜囉虎𤙖
呪土七遍。乃𧤼撅掘取土作一切法。若遇清潔靈聖河泉。水有眾鳥於四岸上多花菓樹。入中澡浴福勝吉祥。
加持洗浴呪曰。
唵𤙖入嚩攞虎𤙖
當誦七遍護身灌頂如法洗浴。是水雖聖若有畏難。及有婦人小兒畜獸種種踐穢。則不堪浴。
加持土呪曰。
唵𤙖跛囉入嚩攞虎𤙖
若欲浴時呪土七遍。置土淨處勿令穢唾被甲呪曰。
唵𤙖入嚩攞諦惹虎𤙖
若當浴時以右手頭指中指無名指小指急把拳。覆置心下。以大指直竪按於心上。誦被甲呪。呪拳指七遍想成被甲被束甲冑呪曰。
唵𤙖入嚩攞播囉訖囉麼虎𤙖
是呪又呪心上。拳指身體七遍。安徐入水令水至腰。
一切頂輪王心呪曰。
唵𤙖卓𣋼𤙖畔馱窣嚩嚩二合訶
是呪入水火誦七遍。則當禁止毘那夜迦。水中龍黿不相災害。及能成護一切事業。又重呪土七遍。分為三分。三種揩洗。先以一分從脚塗揩洗至于膝。次以一分從膝塗揩洗至于臍。次以一分從臍塗洗乃至肩臂手面背等。浴已著衣。又以斯呪呪水七遍。三遍㵶灑頭頸身分。靜默斷語。又誦此呪作護身法。次誦難勝奮怒王呪。次誦佛毫相呪。次誦佛眼明菩薩呪。次誦摧碎頂輪王呪。如是呪等護持一切最為殊勝。若佛種族呪中作法。佛眼呪上。是五頂輪呪中作法。亦佛眼呪為最為上。若結壇地界及十方界。自護護伴。當用摧碎頂輪王呪及一切頂輪王心呪。
淨身口呪曰。
娜莫薩嚩勃馱菩地薩埵南唵𤙖戌睇努輸馱柰野窣嚩嚩二合訶
是呪若入壇時。著淨衣已呪水三遍。漱口㵶灑頭耳肩心。整儀直視發大悲心。大步徐行直入壇內。如是智者恒著新淨㲲布等衣或麻布衣。修斯呪法。常以一切頂輪王心呪。呪一切物。輪王像前持供獻已。坐茅草上。一心想像諸佛菩薩。誦呪結印稽啟召發願。瞬目瞻像。結連華印想佛坐印。如是作持何謂為故。願得佛座菩薩座故。
把數珠呪曰。
唵𤙖遏部羝弭惹曳悉地悉馱遏梯窣嚩嚩二合訶
是佛族呪。用菩提珠每念持珠。皆呪三遍速得成向正等菩提三等證法。其一切呪陀羅尼法。亦如此三成就等法。求富富貴豐饒用金銀珠。求當成熟淑一切勝事用頗玻梨瓈珠。所穿珠索童女合持。各誦本呪呪珠貫繫。
呪數珠呪曰。
娜謨皤伽嚩底悉睇沙娑馱野沙娑馱野悉馱遏梯窣嚩嚩二合訶
是佛族呪呪珠貫已。掬珠合掌又呪七遍。如是事作名受持珠。常坐茅草心靜寂默。著茅草衣蒭麻衣苴麻衣。持誦課數作安隱法。若時數畢必。當又呪持室利木。或榓攞木。或白栴檀木。或榓木。或楓香木。橫十二指量兩頭齊斫截。作安隱法作富饒法皆上成就若酸棗木。佉陀羅木。迦羅弭羅木等。橫十二指指量。兩頭銛斫截。作調伏法亦上成就。無斯三木但得其葉。葉無虫者作亦成就。當以瞿摩夷和諸香水。每日塗灑坐臥等處。及灌頂處。所用水時皆淨洗細濾。內外衣服常淨澣濯。如斯作法若不成就。則加一切頂輪王心呪。遍遍同誦。又不成就復加佛眼呪等。三皆同誦心莫縱𢠽。是佛眼呪過去諸佛已說示故。我今復說。為當成就救五逆者。持此一字佛頂輪王呪。得大證成。何況性淨具信根者。受持讀誦而不成就。若持呪者。無此五頂輪王像對坐持念。如佛說像想像目前。一心瞻仰合掌禮已跏趺端坐。
定想心呪曰。
娜謨囉怛娜娜二合怛囉囉二合耶野𣘨者攞弭㘑窣嚩訶
誦一七遍。結大根本印呪七遍。隨想思印金剛所成。想印壇地成大海水。深廣無沜觀想大海呪曰。
唵𤙖弭麼路娜地虎𤙖
誦一七遍。觀想大海深廣無岸沜。清淨明徹無有動濁。顯現分明當海心中有大寶山。
觀想寶山呪曰。
唵𤙖𣘨攘者攞虎𤙖
誦一七遍。觀想七寶須彌寶山。周圓高廣無量無邊。具足眾寶光飾顯現。稱其山上有大蓮華。眾寶所成。
觀想寶蓮華呪曰。
唵𤙖虎𤙖𤙖二合迦麼攞窣嚩嚩二合訶訶三
誦一七遍。觀想無量百千大葉七寶蓮華。臺鬚蘂莖光飾顯現。其臺廣大亦如山等。蘂葉相稱。於其臺上有大寶帳。
觀想寶帳呪曰。
娜莫薩嚩嚲詫伽哆南唵𤙖薩嚩吐薩糵羝薩叵囉呬摩𤙖誐誐娜金窣嚩嚩二合訶
誦一七遍。觀想寶帳一切寶飾自然成顯。東西南北四維上下廣博無量。半月滿月大寶摩尼。奇諸寶花寶鐸金鈴。處處彌布間錯莊嚴。真珠羅網妙香花纓瓔周匝垂覆。其諸寶中出種種光。互相交映。復於光中見諸如來神通自在。當寶帳上。想有傘蓋廣大無量。稱寶帳上以眾寶珠寶華雜拂而為莊飾。寶網纓瓔珞四布垂繞。於寶帳中。想有釋迦牟尼如來。處師子座結跏趺坐。具足三十二大人相八十妙好。身放圓光作說法相。瞬目瞻視一字頂輪王菩薩。如上說諸菩薩聲聞天等。想皆有之分明顯現。及想自身在寶帳內。於佛右邊長跪曲躬。手執香鑪誦本持呪。啟佛會眾。并啟十方一切諸佛坐寶帳中。顯現分明願受供養。復當想持種種香雲種種香華香食香水。供獻佛會。則發願言。唯惟願聖眾各以神力。哀愍護我住受供養。乃待周畢。次誦一切頂輪王心呪一百八遍。又別想成東西南北四維上下。深廣如海七寶浴池。滿中香水浴釋迦牟尼如來真報佛身。及當一時想浴十方一切真報佛身并佛種族菩薩呪神本所呪神。想總浴已。又想種種旃檀塗香。一時塗飾一切佛身及佛種族菩薩呪神。又想種種奇妙繒綺金縷袈裟頭冠纓瓔絡珞及諸衣服。一時嚴貫一切佛身及佛種族菩薩呪神。重復想啟帳內會坐。又想獻列諸上飲食。一時供養一切諸佛及佛種族菩薩神已。仁者則以此所善根。心口發露誠懺眾罪。迴向菩提。想請諸佛於寶帳中。轉大法輪。仁者當即如在帳內佛右跪坐。識觀鼻端想心無惑。右手掐搯珠左手當胸。結數珠印調調課誦呪數。課滿已置置於數珠於淨香篋中。印呪護持。重燒焯香。想諸香花如法供養。則誦本呪解其方界。合掌頂禮依方發遣。如是觀法三十六月。斷諸談論心莫𢠽劮。隨逐諸境亂濁觀想。清淨依法每日三時。則得見證一字頂輪王大三摩地門。
一字佛頂輪王經分別祕相品第五爾時釋迦牟尼如來。復告金剛密跡主菩薩言。此一字頂輪王呪成就行法。諸佛共說。為得利益一切有情。成斯佛頂輪王教法。密跡主過去現在一切如來所說句偈教行法門等無差別。皆擇空寂幽閑勝處。我復略說簡大名山聖所居處或仙神巖窟或空淨新室或獨樹林泉。於斯勝處一心善淨修行是法。於不善法極盡斷除。於善淨法生建淨義。是二法句蔓曼延莚筵能生善不善業。是故所食飲食。滋味辛甘醎醋淡勿欲貪餐耽嗜過飽。若飽貪為使不能持誦供養燒火。定心不生。是故呪者離貪欲食。恒初夜分。隨力轉讀花嚴寶雨及餘一切摩訶衍經。觀其行法制御禦心田。修習此教為無為法。若布瑟置迦。每中夜分敷淨茅草。四周結界結印誦呪。印護持身如師子王。頭南面東右脇枕手疊伸足臥。若扇底迦。每中夜分頭東面北右脇枕手疊伸足臥。若毘柘嚕迦。每臥分時頭西面南右脇枕手疊伸足臥。若睡夢見上菩提樹栴檀香樹弭攞樹欝頭末羅樹。名證中品向速成相。若有夢見。乘白鶴孔雀金翅鳥等。身出光焰。名證上品向速成相。若有夢見上七士寶幢樓閣寶臺。踏花鬘上。或見手把箜篌。詣入僧眾。上塔乘船。名證下品向速成相。若有夢見旃茶荼羅人猪狗馲駝驢死人等。若觸若乘。是障不成。如是等相智者應知。若毘那夜迦作諸障惱。則以粳米和烏油麻。日日三時一呪一燒各一千八遍。滿三七日則得本神夢覺現身。教誥告語言汝去某處。酥蜜相和日夜三時。一呪一燒各一千八遍。滿三日夜則得夢見此教調伏毘那夜迦所有真法。我已受獻喫汝食去。所有真道與當成辦。若夢覺已加念呪神。願為我現大丈夫相。勿為我現天女儀狀。亂我心境妄生貪劮瞋劫癡愛染心。又持護身覆復安睡。則得夢見本神儀狀或諸神變種種勝事。心亦無取妄生喜覺。若持誦時。勿念過去種種嬉謔雜欲漏法。亦勿思計未來眾事。說諸餘法。散亂動心唯惟一係想入呪文句一一妙理。若心貪生觀身䏺壞。若心嗔生慈心觀住。若心癡生即則十二因緣觀住。若心起緣倒顛顛倒生住。即則至至心觀想呪神在頂持以香花先前供獻。結跏趺坐如法念誦。若少不依如所法式。則為障礙毘那夜迦。破壞食噉所修功德。如是人者若誦念已。護身結界端身直項。結跏趺坐瞬目平視。舌拄住上齶。以右手背押壓左手掌。伸置臍下。觀照四大色畢竟空體無真實。復觀五蘊其性亦空。如法界性無我無人亦無受者可得之法。心則即寂靜。復觀靜心心亦無住。呪者誦呪每時數畢。常作斯觀。若見種種神變境像特勿取著。自靜見心。即則得滅除一切罪垢。若有未曾入此一字佛頂輪王大種族壇。為阿闍梨教授法者。自持斯法。則便常為毘那夜迦如影逐身。障喫呪者所獻香花飲食香水火食。呪聲不令得到本所呪神。法無成驗。此頂輪王若成就者。則常不為姥𤜲馱吒迦。毘那夜迦王。作生障難。況餘一切毘那夜迦。能障難耶。是故智者欲得成就此呪法者。當以難勝奮怒王呪。或以輪王僕從二十種呪。於持誦時燒火食時。障護其身。若不依法一一護身。則難成就。常為諸惡天龍藥叉羅剎惡姤妬仙類茶荼枳尼鬼畢舍遮鬼及諸餓鬼。處處隨逐伺求其便。破壞虛耗。是呪法中莫以曼陀羅花。弭羅花。遏伽花等持獻供養。及諸佛頂供養法中。亦不供養。應以惹底花。鉢羅花。拘物頭花。蓮華。諭底迦花及餘種類香馞名花。持此花等。常以供養五頂輪王。若有呪者經一二三度精修此法。不證悉地。倍應勤懇專精修習。乃至七度。各正月五月九月。詣海河潬日日三時。印砂佛塔隨力印修。并轉大乘諸餘經典。觀我一切所行之跡。修學斯法。印是塔數滿三十萬。為滅先世十重業障。復隨此一一塔前。以塗香末香諸妙花香而獻供養。於一一塔前。坐誦呪一百八遍。智者如是如法修持不成就者。為宿障重。又加日日印一肘塔一千已上。若五逆重罪亦得銷滅而證成就。況餘微薄諸宿障耶。如斯依法精勤修習。但誦持呪亦得銷滅。何況印塔。
又法詣住江河海岸沜。採以蓮花一呪一擲江河水中滿十萬箇。則得成向。何況倍加可不成就。若非是處作修法者。則不成辦。如斯呪法薄尠福人。使加印塔乃得成就。植福福植德人但所依教誦持供養。遂期成就。如是成者勤誦持呪以為根本。是故諸善男子。堅固精進身心清淨求菩提者畢定成就。密跡主未曾見呪。虛辭說導道我題提是呪在經自成。要假精進為於菩提師僧父母及苦眾生。勤功修習合掌頂禮。依法誦呪翦除垢障。乃得成就。如是頂禮為得成就廣大功德。如是頂禮無量果報無量福聚。是故數數合掌頂禮。乃得口善身善意善成就功德。劫初有情性質純善福德高勝。隨作隨成。不等今我釋迦牟尼如來。出濁惡世世間得解脫時。及弟子等證解脫時。是故智者相續除斷猜疑網心。具足精進淨修福事。則即便成證。若有宿殖福德增勝。依法修行速獲成就。若無宿殖福德尠薄。依法修持久乃成就。此最上呪若證成就。則得高勝無等等故。譬假瑠璃寶比蓮花光寶。功力價直倍數。不及無諭匹。故則知一字佛頂輪王力。不思議勇猛殊特。呪者應常持鉢乞食。若得飯餅應淨濤淘擇。分為三分一分獻佛呪神諸天。若食獻已。持施水陸一切有情。一分給施外來乞者。若無乞者施與禽獸。一分自持依法而食。若有作求安隱法時。面北坐食。若有作求富饒法時。面東坐食。若有作求調伏法時。面南坐食。呪者每日慈心弘願。普覆一切有情受眾苦者。誓當度脫。若大苾芻瑦鄔波索迦持梵行者。若心慈悲獨行持法則無障礙。是故智者樂欲安隱富饒調伏速成證者。應常定心恭敬合掌頂禮佛塔。淨持治灑地。持以牛糞和黃土泥。塗摩壇地。誦以一切佛頂輪王心呪。或誦摧碎頂王呪。呪白芥子淨灰七遍。布散十方結為方界。持以四橛繫於線索。呪之七遍四角團圍釘。結方地界安布坐位。種種獻列護身結印。請召供養誦呪燒火。自身成驗。先初供養釋迦牟尼如來。次當供養一字明頂輪王。次當次第供養諸頂輪王。次當供養觀世音菩薩及所種族。次當供養金剛密跡主菩薩及所種族。次當供養與願頂王及所種族。如是供養一一次第。皆持香華前供養已。次當供養世間天神。如斯供獻名三種族供養法則。愚癡嬰人無所曉解。種種謗毀一切呪者。說諸呪法盡是謾語。智者若遇如是癡人。應自思觀。是諸佛說必不虛謬。但自專至修行供養扇底迦法。布瑟置迦法。𣘨毘柘嚕迦法。若布瑟置迦法作誦呪時。燒火食時。面東一心跏趺端坐。呪後每加窣嚩訶三字。若扇底迦法作誦呪時。燒火食時。面北定心結跏趺坐。亦每呪後加窣嚩訶三字。若𣘨毘柘嚕迦法作誦呪時。燒火食時。面南瞋怒。左脚踏右脚側上蹲坐。亦每呪後加虎𤙖二字。若欲常作扇底迦法。以烏油麻和白芥子。作火食法。若欲常作布瑟置迦法。亦以烏油麻和白粳米。作火食法。若欲拔去佛法中刺。作𣘨毘柘嚕迦法。以毒藥和榔伽里根。作火食法。若布瑟置迦法。以弭攞木。𣘨輸迦木。𣘨縒娜木。菩提木。薩惹迦木等。常然燒火。若扇底迦法。以儞劬陀木。頭末羅木。𣘨說他木。天門冬草等。常然燒火。若𣘨毘柘嚕迦法。以佉地羅木。無槵患木。苦楝棟木。迦囉弭攞木等。常然燒火火𣘨火攘。調他怨惡心迴伏故。名𣘨毘柘嚕迦。蠲除災障一切寧靜故。名扇底迦。願得圓滿求者如意故。名布瑟置迦。如是等法於一切處呪者。善思依法修習。為此教法得最上故。為欲辟除此教法中一切災障。應作是法。除斯法者餘不應作。此所呪者慈心一切梵行清淨。莫如外道髮長甲胛長則得清潔。若髮長備則蟣虱俱生。隨生障咎念誦不成。若甲胛長則裏停垢穢。枯花燒香便則即污觸。隨亦生罪。日月蝕時特勿觀說。亦勿譏謗和上尚闍梨過與非過。若所供養呪神之時。忽見呪神受天快樂。勿愛願同。見有國土無主紛亂。特勿住中修法念誦。又勿住於神龍護地。藥叉羅剎常集住地。死屍陀林地。無佛法地。虎狼住地。多蚊虻地。無雨方地。多饒風地。多賊住地。屠殺住地。沽酤酒住地。賣經像地。賣凶具地。婬女住地。及眾難地。皆勿住中營法念誦作求諸法。悉不成就。念誦法中燒火法勝。天神喜滿。譬如飽食歡喜充適。是故佛說一切念誦品品品法中火法為最。亦不諭論以國王下劣如藥叉相。亦不談論軍陣相殺通國使命媒媾搆兇戲。縛人治病皆不應作。如向所說。念誦燒火一切法事。廣功廣成少功少成。亦勿施他酒肉毒藥刀劍弓箭斧槊之具。亦勿讚殺快殺方便殺謀殺。亦勿占說他吉凶事。亦勿教他迷倒擣禱癡法。及所恐怖一切有情不安隱法。皆勿應作。住清閑處以智方便。想修諸法。若有緣遇不淨步多鬼處有屍鬼處藥叉羅剎等處。常一出入想為清淨。於念誦處結跏趺坐。想諸妙法成香水池。沒身澡浴結浴呪印。印身想為塗香。遍身塗飾一至念誦。不應動搖謾視聽察謦唾談論。若破威儀動搖謦瘶。則即重輪結浴印印身。持以淨水洗手嗽口。乃復誦念亦得上中下而皆成就。
一字佛頂輪王經成像法品第六爾時世尊復告金剛密跡主菩薩言。我見來世一切呪者。薄德少福樂著嬉戲。不善伴侶耽湎𢠽劮。於戒缺漏智知見狹劣。不樂學求頂輪王廣教出世上法。唯惟樂世法。我為斯人說頂輪王世成就法。心不猜動依法修習。則定成向。密跡主成世法者。應常每日依時。請召日神月神星神隨所住神。一心念誦攝喚來住。結界護身誦呪作法。則得世間諸法成就若不護身結界結印。則為奪人精氣鬼。奪所呪力。六分偷五。或全偷奪。或為茶荼枳尼鬼。奪所呪力。若恐偷奪。則誦一切頂輪王心呪難勝王呪。定得却全本所呪力。密跡主是故一切呪者。心常寂靜堅持六念。係修呪法發菩提心。則即得成就。離菩提外心畢無成辦。何以故假菩提心大威力故。密跡主是故呪人。制令不食青黑之食。亦不應於佛床法床僧床和上尚闍梨父母等床坐臥。喫食亦不頰食大摶飯食嚼食作聲。半出入食顧視語食共傳器食手一指揩齒皆不應作。呪者應知如法摩壇。正跏趺坐端儀默食。若念誦時若作法時。若請召時。應斷一切善不善語如法誦念。亦勿與他一床坐臥。傳著衣服鞵屩韈等。其所食器純用赤白銅器梡椀食。若已食訖則水淨洗。重以土灰裏外揩拭。常不作諸嘲誂戲論。若喜違犯隨罪俱生。呪難成驗。若作大法。恒候年吉月吉日時。依法營造三種品法。謂佛神通月修最第一。證向頂王廣大悉地。每白黑二月八日十四日。食三白食。加以香花新淨飲食。持獻供養如法念誦倍則位速成證。趣成就者。如法依法當畫像。變命教童女。香湯澡浴。受八戒齋。治絲造織。方應度量。勿刀截斷。方量五肘或復三肘。於吉日時起首畫彩。或以板畫。其匠畫時洗浴清潔。著鮮淨衣受八戒齋。先當正中畫晝釋迦牟尼佛。坐師子座結加趺坐。具眾相好頂放大光。作說法相身有圓光。次佛右邊。畫觀世音菩薩。身黃白色首戴寶冠。冠有化佛面有微怒。一手把白拂。一手把數珠。又於眉間竪畫一目。以天衣服瓔珞環釧種種莊嚴。坐蓮華座結加趺坐。次佛左邊。畫金剛密跡主菩薩。身青色相首戴寶冠。面目瞋怒。一手把金剛杵。一手把白拂。亦以衣服瓔珞鐶鎻環釧種種莊嚴。坐蓮華座結加趺坐。次後畫最勝明王金剛。畫大度底使者。畫可畏金剛。畫黃眼金剛。畫大笑金剛。畫大拳金剛。畫軍吒利金剛。是等金剛各有大力。最上調伏。皆執器仗坐蓮華座半跏趺坐。各以種種衣服瓔珞而莊嚴之。次觀世音菩薩後。畫馬頭觀世音王。畫意樂圓滿王。畫白衣觀世音菩薩母。畫多羅菩薩。畫毘俱胝菩薩。畫佛眼菩薩等。是等菩薩各各執持本所器仗。坐蓮華座半跏趺坐。亦以眾妙衣服瓔珞皆莊飾之。次佛左邊。畫難勝大奮怒神。畫大字慈神。次佛右邊。畫佛眼神畫相好神。是等四神身皆金色。坐蓮華座半跏趺坐。密跡主如是等像。色相器仗如前所說。是大變像名如來身最頂輪王大成就像。一切諸呪等同通用皆畫盡成證。於時世尊謂曼殊室利童子言。我昔見汝未證地時。誦以是呪供養此像。像放大光照此三千大千世界。三界上中眾生意樂歖適。曼殊室利汝為光照。昇證三地得五神通。是故說像不可思議。是如來身大三摩地。由是我以此三摩地力。普大入三界為諸有情。利益成就。神通變示頂輪王身。如如意寶。
爾時世尊復誥告曼殊室利童子。汝善能以大被甲冑善巧方便。安住有情示慈濟有情。無量變化現於佛身菩薩身緣覺身聲聞身等。攝取眾生說諸勝法覺悟有情。是時曼殊室利童子。合掌恭敬白言世尊。佛有幾名現頂輪王大三摩地。流此世界。於時世尊誥告曼殊室利童子。汝問一字頂輪王名者所謂。名印捺羅名帝釋。名布嬾娜羅名大梵天。名毘瑟怒天名摩醯首羅。名自然名劫比羅。名步嚲娜名姥儞。名底㗚詑詑名迦㗚灑名大地地。名治世地名弭野縒。名一切行名一切門。名寂靜名涅槃。名變化名所變化。名難摧名大天。名阿素洛名救度。名勝首名最勝。名那野迦名毘那夜迦。名福德名恾伽羅。名一切事成就熟名救世。名作樂名作安隱。名空空名第一義諦名不生生名應名。名名聞聞名能施名具悲。名具知名三摩地。名具慈名婆魯拏。名師子名牛王。名禰嚩名龍王。名藥叉名苦行仙。名大苦行仙名能者。名觸者名世間母。名質多羅名三目。名千目名跛弭怛囉名補嚲名大三摩地。名出生三摩地名涌三摩地。名遍知名人中師子王名王。名調御丈夫名出生第一義諦。名證見名相證相。名三界主名世間主。名無垢稱名五眼。名相似眼名蓮華夢名。光明名火。名步多主名斷欲。名無欲名無嗔。名破嗔名遣嗔。名摧垢名勇猛將。名大王名護世。名治地名帝釋像象。名香象名白蓮華。名解空名見空。名現彼名見道者。名生者名無生者。名分別名無分別。名盡分別名破分別。名護世間名善國。名許可名焰摩王。名施財名水天。名俱癈廢囉天名提頭賴吒。名善現名蘇彌盧。名金剛名諭金剛。名妙妙名妙行名勇猛。名大勇猛名所生名大所生。名常住名無常名常無常。名頂輪呪名大呪王。名藥名大藥。名論者名大論者。名上名無上。名白名演白者。名丈夫名說丈夫。名娑伽羅名大娑伽羅。名海名大海。名法水住名日日名月。名羅摩名樂相具足。名相莊嚴名雲名大雲。名樹名大樹。名無等名羅睺羅。名將名大將。名眾生名大眾主。名人主名大人主。名持水名大持水。名龍象名師子。名勇施名未曾有。名不思議名大不思議。名富貴名大富貴。名具富名大具富。名實應供名滅煩惱。名解術名行術。名作變化名具錢財。名法具箭名一一名非一。名活活名非活。名山名大山。名無能壞名樂行慈名具足神通。名具力名具智。名無等侶名具足光。汝曼殊室利童子有一類人。知我不生不滅真如實際實法法界涅槃實智無二無相意生儒童作者受者知者見者。作如是解。童子此娑婆世界眾生。稱我為大離欲如來佛調御丈夫天人師。童子我常如是於此世間。成熟淑有情示如是名。童子如是等名成就熟眾生。乃有五阿僧祇百千數名。一切聲聞愚癡眾生。雖稱我名亦不識我如是異名。童子我為如是成就熟一切有情。亦於諸經說是異名。童子復有一類有情。知我無邊殑伽沙等世界中無量種異名。如來說法如如眾生調伏成就熟。如來亦不去來分別出現色相。童子已以不去來無作分別。則能出現無量法事陀羅尼門。
爾時世尊復告曼殊室利童子言。童子若有修持是頂輪王法者。應常占候吉白月五日八日十三日十四日十五日好星宿時。清潔洗浴著新淨衣。若是俗人受八戒齋。依持法軌清淨修飾。塗結壇場布獻香花。燒設火食先供養佛。及觀世音菩薩。金剛密跡主菩薩。摩訶婆攞神。并諸菩薩一切聲聞辟支佛諸天眾等。如斯供養則得一切大威德天大威呪神大明呪神歡喜觀視。此等諸天雖復日日請召恭敬如法供養。於此法中不應禮拜。何以故以五頂王尊大一切力不思議。童子持此呪者。雖不禮拜一切諸天語勿毀滅。諸呪天神。何以故。為諸天神部族相攝護持法故。是知持呪者。亦不應向死喪家。初產生家。不淨人家。旃陀羅家。田獵人家。賣凶具家。賣經像家。外道人家。沽酤酒家。往詣顧宿受他供養。亦不持以一切殘臭宿食而供養之。及自食噉呪者。當知每日三時自誓。歸依佛法大菩薩僧。發菩提心淨治三業。念佛念法念僧念戒。念施念天。若者是俗人常於清旦受八戒齋。不殺盜婬妄語飲酒。脂粉塗身坐臥大床不過中食。以如真智無作之心。虔敬修習則得成辦。
爾時釋迦牟尼如來。復告金剛密跡主菩薩言。又有轉輪王像。於出世世間一切呪像。最上無等准前月日。畫者端肅具持十善。以細白氈方量三肘。或復二肘。先畫寶山。於寶山中畫釋迦牟尼佛。具足眾相身真金色。作說法相佩通身光。坐白蓮華師子座上。頂放大光。於佛右邊。畫呪者貌。長跪瞻佛仰手把香鑪。又於佛背後畫七寶山於山下畫大海水。遍於水中畫蓮華葉等。是像莊嚴。准前所說。密跡主此頂輪王像一切佛說。為當呪者得大利益。略說是像。若有見者隨喜供養。隨滅眾罪得大功德。諸天龍神歡喜觀敬。當定成就一切勇猛頂王呪力。得無數佛種種歌讚供養功德。是妙變像無量無數一切諸佛常共讚歎。若有信樂晝夜精進恭敬供食。則得無始一切罪障漸皆銷滅。身業清淨成就頂王功德智海。超過一切最勝殊特。為諸天人供養恭敬無量讚歎。當證佛地更無退轉。證此呪者奮目嗔喝。一切天龍八部鬼神皆得惶怖四散馳走。其天帝釋見是人來。分座同坐。其諸大天亦皆分座。三界諸天見是人來。傲叛不起迎接敬廙。則皆頭破如蘭香枝。若我於億俱胝大劫。讚說是呪亦不能盡。成此呪者是人名證最上悉地。當為住壽三十三天大娜羅鉢底三摩地。命安常住不被死殃。受天位畢變身如佛。證五神通棄此天界。以無量天前後圍遶。往諸佛剎。種種變化導誘眾生。隨諸佛剎現帝釋身。或現金剛身。或現大梵天身。或現伊首羅天身。或現童男童女身。或入地獄餓鬼畜生趣。隨現諸身救脫諸眾生。或諸山林城邑聚落為作房舍。種種衣食供給施濟。常作依怙三界。度脫一切眾生。具五神通行菩薩行。為人中尊。

一字佛頂輪王經卷第二

一字佛頂輪王經卷第
大唐南天竺三藏菩提流志譯
印成就品第七爾時釋迦牟尼如來。誥告於大眾。諸善男子應當受持一切如來出現三摩地無量無數大勇猛力。一切如來安住呪身。一切如來真實種族無量無邊未曾有法。無極威德出生流布大印印呪。是中能生一切菩薩一切證地神通大法頂三摩地門。能破俱胝一切魔軍。能攝一切諸大菩薩大雄力者。助護持者。能令一切可畏有情生大慈心。諸善男子我今略說成辦一切諸業威德大印印呪。
爾時金剛密跡主菩薩。合掌恭敬白言世尊。願為解說一切如來流布威德大印印呪。為當利益一切有情以少功勣積續遂成大證。是時世尊告金剛密跡主菩薩言。汝當諦聽諦聽靜慮思念持。我今為汝分別解釋諸佛世尊大精進印印呪之法。
一切如來心精進印之一以左右手。八指右押壓左相叉入掌。急合握拳。以二大指相並。平伸押壓右頭指側中節上。勿使頭屈。印呪曰。
娜莫薩嚩勃馱菩地薩埵南弭羅虎𤙖淹
是印若若改二大拇指頭。雙上下來去。則名啟請稽召如來種族印印印呪曰。
娜莫縒曼嚲勃馱南唵𤙖爾娜職
是二印呪。名如來最精進心。力能度脫一切地獄餓鬼畜生。亦能助成一切如來功勣積續業事。攝諸菩薩帝釋梵王伊首羅天焰魔摩王水天風天多聞天王乃至十地大自在菩薩摩訶薩等。
觀世音菩薩印印呪之二准前心印。唯改左大拇指。屈入掌中。握右頭指頭。右大母指依前定伸印呪曰。
娜莫縒曼嚲勃馱喃唵𤙖嚧力
是印若改右大拇指頭。上下來去。則名請召觀世音菩薩種族印。
金剛密跡主菩薩印印呪之三准前心印。當改左大拇指。如前伸押壓。其右大拇指屈入掌中。握左右頭指頭。左大拇指依前定伸。印呪曰。
娜莫縒曼嚲勃馱喃唵𤙖跋日囉羅姪力
是印若改左大拇指頭。上下來去。則名請召金剛密跡主菩薩種族印。
一字佛頂輪王印印呪之四又當合掌。以二無名指二小指。右押壓左相叉入掌。其二中指直竪伸。各屈第一節。令頭相拄。其二大拇指相並入掌。平伸。又以二頭指平屈。押壓二大指甲胛背上。頭指相拄印呪曰。
娜謨皤伽嚩底跛囉囉二合底㰤妬瑟膩灑野唵𤙖嚲詑誐妬瑟膩灑娜嚩路枳嚲姥勃來沒反來沒切馱斫訖囉韈囉底虎𤙖入嚩攞入嚩攞馱架哿哥可反哿哥可切馱架度娜度娜弭度娜弭度娜怛囉怛囉二上入音怛囉上聲二合縒野摩囉野娑那娜野歌娜㰤娜㰤娜畔惹畔惹暗暗惡惡各各補弄企柅補弄企柅軍拏里𩕳播囉企爾跢爾跢塞怛囉馱履膩虎𤙖
此一字頂輪王大根本印呪。乃是過去殑伽沙等一切如來已共說持。未來一切如來當共說持。現在一切如來今共說持。為欲攝御諸有情故。同等說持。智者所所在處。援結此印一切妬惡障礙毘那夜迦悉不親近。密跡主此一字頂輪王大根本印。一切諸佛住於百千俱胝殑伽沙劫。讚說此印功德神力。亦不能盡。復以種種言詞譬喻。說是大印亦不能盡。若當智者輪持此印。誦一字頂輪王呪則即常不為俱胝百千魔魔族伺求惱亂。是人却後百千俱胝大劫。不墮惡道。何以故是人所得福蘊功德。我於百千俱胝大劫說亦不盡。此大一字頂輪王呪。若當有人以一淨心。精持戒行常誦持者。所得念力慧力智力。於百千俱胝劫所受生處。常不退失。何以故如是大印。有大威德有大功用無量力故。
高頂輪王印印呪之五又以左右二無名指二小指。右押壓左相叉入掌。次以二中指直竪頭相拄。其二母指相並。伸押壓二無名指中節側上。又以二頭指。當中指側中節上。屈頭相拄印呪曰。
娜莫縒曼嚲勃馱南唵𤙖入嚩路攞入嚩攞揟揖弭揟揖妙誐妬瑦鄔瑟膩灑度娜度娜虎𤙖
白傘蓋頂輪王印印呪之六准前高頂王印。當改二手中指。微屈第一節。平頭相拄。次開二頭指。相去半寸印呪曰。
娜莫縒曼嚲勃馱南喃唵𤙖麼麼麼麼虎𤙖𤙖二合溺
光聚頂輪王印印呪之七准前高頂輪王印。唯改二頭指。磔開直竪伸頭。各去中指頭。一寸二分許印呪曰。
娜莫縒曼嚲勃馱南唵𤙖嚲詑誐妬瑦鄔瑟膩灑娜嚩路枳嚲姥𤜲馱諦劭囉始妬虎𤙖入嚩攞入嚩攞馱哿馱哿娜囉弭娜囉弭嗔娜嗔娜頻娜頻娜虎𤙖𤙖二合泮窣嚩訶　　勝頂輪王印印呪之八
准前白傘蓋頂輪王印。唯改二頭指。於中指第一節下。平屈頭相拄印呪曰。
娜莫縒曼嚲勃馱南唵𤙖惹劭瑟膩灑入嚩攞入嚩攞畔馱畔馱娜麼娜麼咄嚕嚕二合𤙖咄嚕嚕二合𤙖咄嚕嚕二合𤙖臛臛㰤曩虎𤙖
轉法輪印之九又先以左右二小指。平屈頭相拄。次以二一無名指各屈入掌中。其二中指各微屈竪。頭相拄。其二頭指當中指中節側上。頭相拄。其二大指各押壓二無名指上。開二掌腕相去四寸。是一法印能轉十二行相法輪。滅諸垢障與如來等。
雹摧煩惱印之十准頂輪王印。改二中指直竪合頭。又以二頭指。㧙苾在二中指背後。頭相拄。是一法印亦名坐印。密跡主是五大印。名一切如來頂輪王呪種族王印大印。一名高頂輪王印。二名白傘蓋頂輪王印。三名光聚頂輪王印。四名轉法輪印。五名雹摧煩惱印。是之印等名大頂輪王印。
如來大心印印呪之十一准前第一如來心印。唯改二大拇指。雙屈入掌中。是一法印名如來心大精進印。呪者若常掌輪結是印。誦頂輪王呪。一呪一印心上。滿一百八遍。則能摧滅過現一切根本重罪。常以是印作一切法。擁護於身。印呪曰。
娜莫縒曼嚲勃馱南唵𤙖遇那㘑弭囉窣嚩嚩二合訶
是一法呪。功力同前第一印呪。於作法處互用亦得。是呪有大威猛力故。
一切頂輪王心印印呪之十二又合掌當心。大虛掌內。復以左右八指。各平屈頭相拄。其八指間相去三分。以二大指亦相去三分。平直竪伸印呪曰。
娜莫縒曼嚲勃馱南唵𤙖卓嚕嚕二合𤙖畔馱窣嚩訶
是法印呪亦能成辦一切事業。自護護他。結修諸法離無障惱故。
如來錫杖印印呪之十三又以右手大拇指。橫屈入掌。以頭指中指無名指小指。急握作拳。屈肘當前。平伸其左手把袈裟角。出頭四寸。屈肘當前平伸印呪曰。
娜莫縒曼嚲勃馱南唵𤙖度柰爾嚲囉拏虎𤙖
是法印呪若遇諸惡一切有情。則結是印用擁護身。
如來鉢印印呪之十四先以右手當心仰掌。次以左手覆合右手掌上。其左小指頭。與右大指頭相拄。其左大指頭。與右小指頭相拄。印呪曰。
娜莫縒曼嚲勃馱南唵𤙖路迦播攞羅攞地瑟恥嚲馱羅馱羅野摩訶努皤嚩勃馱播怛囉窣嚩訶
是法印呪具大精進。常為一切如來神力而加護之。輪結是印并誦此呪。一一遍終稱憶地獄餓鬼。有情滿百八遍。則得地獄一切餓鬼飽食諸食。若曠野行結持此印并誦是呪。則得曠野一切鬼神不相嬈惱。
如來相好印印呪之十五又以左右二中指二無名指二小指。右押壓左相叉入掌。各搏掌。直伸其二三頭指。頭側相拄。是二大指各搏頭指側上。以印倒垂仰掌置於額上。二頭指頭正當眉間印呪曰。
娜莫薩嚩嚲詑伽底瓢囉褐䌎三藐三勃睇䌎醯醯畔馱畔馱底瑟侘底瑟侘馱囉野馱囉野儞論𡃝馱儞論𡃝馱𤜲拏麼抳窣嚩訶
是法呪印名大丈夫天人相好。若有常能輪結此印。則即速成就一切悉地。具大威德。若以印印頂。則即名如來頂印。若以印印鼻。名如來鼻印頂鼻印呪曰。
娜莫縒曼嚲勃馱南唵𤙖縊哩抳虎𤙖𤙖二合泮窣嚩訶
是如來頂鼻印。常結護身。當於百千俱胝大劫所生之處。不患頂鼻諸疾等病。
如來眼印呪之十六又以二手合掌。以二大指雙屈入掌。次以二頭指各屈頭第一節。以頭押壓二中指側中節上。其二頭指頭相去一寸。是如來眼印。於頂輪王壇清淨輪結。能作大益滅諸重罪。成進一字頂輪王呪者悉地。若已過世百千俱胝劫所修功德。以印威力盡悉攝來積集功德蘊印呪曰。
娜莫薩嚩縒曼嚲詑伽底瓢囉褐䌎䌎三藐三勃睇䌎唵𤙖嚕嚕塞普嚕入嚩攞底瑟侘悉馱澇者泥薩嚩遏詑娑婆馱聹窣嚩訶
密跡主此如來眼大明王呪。是十俱胝佛同共宣說。我於往昔為菩薩時。於十俱胝佛所。受得斯呪。若當呪者。常能以大精進心。誦持是呪。則得一切菩薩呪神盡悉現前一切金剛種族呪品亦皆成就。是故密跡主持一字頂輪王呪者。應先每誦斯呪七遍或二三七遍。是如來眼大明王呪。如來今為一切有情得大安樂離垢清淨故說。呪者若遇暴惡性人。呪手摩面默誦斯呪。對共論理得彼熙喜。亦能摧伏一切魑魅魍魎惡鬼神等。密跡主若人誦持持誦一字頂輪王呪呪者一所祈法二所祈法不成證者。則應加此大明王呪。齊等雙誦滿二十萬遍。決定成就一字頂輪王呪最上悉地。若未經是一二作法。而雙誦者。則隨殃損呪者身故。
如來眉毫印呪之十七准如來眼印。唯改二頭指。各當中指背上節。頭離中指節各一分印呪曰。
娜莫縒曼嚲勃馱南紇虎𤙖
此如來眉毫印呪。乃是過去一切如來已同宣說。我今亦說。輪此印時。大自在天俱摩羅天呬野天等。皆不嬈惱。何況法諸小魑魅鬼神。而作惱耶。
如來口印印呪之十八准如來心印。唯改二大拇指。並胛押甲竪伸。等屈頭節。令去右頭指側。三麥顆間。以印置於面門。是二大拇指背頭節。正當脣間印呪曰。
娜莫縒曼嚲勃馱南枳枳虎𤙖
是一印呪備大焰炬。能速助辦一切事業。呪者若常輪結斯印。當置口前誦。此口呪二三七遍。後誦一字頂輪王呪者。以印呪力。三界人天見聞語論。悉皆敬愛。是故此人應常和雅真軟法語。斯人於當百千俱胝劫不患口疾。是大自在天毘瑟怒天及諸天龍八部鬼神聞此人語。亦皆敬伏。況餘小魑魅鬼神。
難勝奮怒王印印呪之十九當以右膝著地。左脚踏地。作欲起向前𩜁倰身勢仰面怒目。邪視左邊。當以右臂。手指右邊向後。側臂邪伸。緊急怒臂。欲向地勢。其五指散怒弩磔開。手掌似覆似側。次以左臂左邊向後。擡臂緊急。努怒屈臂手。向上。其五指少散。竪努磔開。掌面向前。結是印時。發大怒努聲。稱虎𤙖𤙖二合二字三七聲者。諸有障罪則皆破滅。欲界魔王及魔軍將悉皆摧碎。我昔初詣熙連禪河。沐浴身已趣此菩提樹下。坐金剛座。是時當有無量百千俱胝魔王及魔族眾。各持種種惡穢怒相。嬈惱怖我時。難勝奮怒王忽於我前從地湧出。作天女相。瞋結斯印。摧諸魔眾。種種怖相一時散滅。無能惱者。當是夜中至明曉時。我則即圓證無上正智。觀見世間一切沙門婆羅門。無有證者摧魔印呪曰。
娜莫縒曼嚲勃馱南唵𤙖虎嚕虎嚕戰拏理摩嶝倪虎𤙖𤙖二合窣嚩訶
密跡主此難勝奮怒王呪。是我所說。若當呪者遇大恐怖惡鬼神處。而欲護身結界擁護造修法者。應勤精進持結此印并誦此呪。趣修此法。則無障惱速得成就。
如來槊印印呪之二十端身結跏趺坐。以左手仰掌橫屈臍下。其四指相著直伸。是大拇指微屈直伸。搏著頭指根側。次以右手大拇指與頭指頭相捻。其中指無名指小指相著。並伸微少似屈。是大拇指頭指與左手小指。頭相拄。是一法印。智者若常持結。於當受生永不退失信進慧力如來行力。得諸如來而加護念印呪曰。
娜莫縒曼嚲勃馱南唵𤙖弭惹曳摩訶鑠底突馱虎𤙖𤙖二合泮弭惹以儞泮伴忙誐黎泮窣嚩訶
是一法呪每日三時誦三七者。速於三界得無障礙勝成就故。
如來臍印印呪之二十一准如來槊印。唯改右手大拇指頭指頭。去離左手小指頭。一麥顆間。是一法印亦名諸佛大神力印。智者若常憶持。輪結此印并誦斯呪。則得消除一日二日瘧病痿黃之病腹頭痛病及諸等病。又得一切災障自然殄滅。當受福命安隱豐樂印呪曰。
娜莫縒曼嚲勃馱南唵𤙖旨置旨置窣嚩訶
是一法呪。能現如來種種色類不可思議神通變化。安慰有情。
如來甲印印呪之二十二當以右手當心。以大拇指橫屈掌中。以頭指中指無名指小指。急握大指作拳。是一法印名最一切頂輪王心印。智者若常以印印於頂項左右肩髆。及印心上。則令持者得大威力。呪者雖復如法精進修持於法。若無斯印則無莊飾。如形裸陋如國無王。如屋無人如食無鹽。如池枯涸如地空無叢林花草。如事火外道婆羅門無法可依。如王乘車無控御者。智者如是雖復精勤。若無甲印則為魔嬈。無所成効印呪曰。
娜莫縒曼嚲勃馱南唵𤙖部入嚩攞虎𤙖
是一法呪名如來金剛句三摩地。常用護身。如王被甲嚴加器仗。則不怖畏惡賊兵眾。如此智者亦復如是。每日三時量力量法。如法勤修是甲印呪。則速成就無所怖故。
如來髮髻印印呪之二十三准前甲印唯改伸中指。直竪。以印安頂。令直聳竪印呪曰。
娜莫縒曼嚲勃馱南𦁐律
是一印呪名如來髻三摩地門力。能成作一切事業。
如來耳印印呪之二十四准前甲印唯改伸頭指。直竪。以印竪安耳門。與上耳輪齊。印呪曰。
娜莫縒曼嚲勃馱南虎迦
是一印呪名如來耳三摩地門。若常輪結。速得除滅一切耳病。當證天耳通。
如來牙印之二十五當以左右手頭指中指無名指小指。急屈把拳拳右。莫使露甲胛。又以大拇指直伸。押壓頭指正側上。其大拇指面上第一文。與頭指外背齊。以印置左牙頷。右亦如是印呪曰。
娜莫縒曼嚲勃馱南唵𤙖嚲詑記誐嚲鄧瑟䋾㘑虎𤙖𤙖二合泮窣嚩訶
是一印呪名如來牙牙印三摩地門。有大威力。以誦斯呪輪印印牙。於當來世得佛齒牙。
如來頭印印呪之二十六又以右手大拇指。橫押壓中指無名指小指甲胛上。頭指直伸捻頭頂上印呪曰。
娜莫縒曼嚲勃馱南唵𤙖慕𤜲馱𩕳窣嚩訶
是一印呪名如來頭三摩地門。
如來脣印印呪之二十七又以右手大拇指。竪伸博搏著頭指側。以頭指直竪。伸其中指似曲。其無名指向掌。屈如鉤形。其小拇指屈如初月形呪曰。
娜莫縒曼嚲勃馱南阿阿嚩嚩憨
是一印呪名如來脣三摩地門。持者當得滅除罪故。
如來舌印印呪之二十八又以右手頭指中指無名指小指。並相搏著當於心上。仰掌平伸。其大拇指橫屈掌中。其四指頭向外指之印呪曰。
娜莫縒曼嚲勃馱南唵𤙖娜囉儞梵惹虎𤙖𤙖二合泮窣嚩訶
是一印呪名如來舌三摩地門。持者當得如來舌相福圓滿故。
如來肋印印呪之二十九又以右手屈肘當助。以無名指小指。雙屈頭拄大拇指面。其頭指中指並著直竪伸。向前叉肋肘印呪曰。
娜莫縒曼嚲勃馱南唵𤙖虎𤙖𤙖二合恪
是一印呪名如來助三摩地門。
如來髆印印呪之三十准前甲印唯改臂。直伸向上印呪曰。
娜莫縒曼嚲勃馱南畔惹呬泮𤙖泮窣嚩訶
是一印呪名如來髆三摩地門。具大神力勇猛殊特成眾法故。
如來嬭印印呪之三十一准前甲印。唯改屈臂。以印拳面。印仰當心上印呪曰。
娜莫縒曼嚲勃馱南風誐訖㘑㘑二合撲
是一印呪名如來嬭三摩地門。
如來小腹印印呪之三十二又以右手。臍下一寸橫伸仰掌。五指相並。次伸左手五指相並。以背押壓右手掌上。其二手則著肚印呪曰。
娜莫縒曼嚲勃馱南唵𤙖努䋾努䋾塞普䋾塞普䋾䋾塞密㮈囉跛𩕳跛囉末娜𩕳嗔娜𩕳頻娜𩕳虎𤙖𤙖二合泮窣嚩訶
是一印呪名如來腹三摩地門。
如來脊印印呪之三十三又以右手大拇指。押壓頭指無名指小指甲胛等。勿使甲胛露。次以中指橫。押壓大拇指上。印呪曰。
娜莫縒曼嚲勃馱南縊迦曩迦乾馱質咄嚧娜囉麼抳覩抳窣嚩訶
是一印呪名如來脊三摩地門。
如來髀印印呪之三十四准前脊印。又改押壓中指頭甲胛。伸出頭指頭。押壓大拇指甲上印呪曰。
娜莫縒曼嚲勃馱南唵𤙖覩詫者窣嚩訶
是一印呪名如來髀三摩地門。
如來膝印印呪之三十五又以二手合掌。各以小指。右押壓左屈入掌中。印呪曰。
娜莫縒曼嚲勃馱南唵𤙖娜暴圪𩕳跛囉儞跛嚲野窣嚩訶
是一印呪名如來膝三摩地門。
如來脚踝印印呪之三十六又以二手合掌。各以無名指。右押壓左屈入掌中。印呪曰。
娜莫縒曼嚲勃馱南嚲㘑㘑三嚲㘑嚲㘑跋日囉暮訖使抳窣嚩訶
是一印呪名如來脚踝三摩地門。
如來脚印印呪之三十七又以二手合掌。各以中指。右押壓左屈入掌中。印呪曰。
娜莫縒曼嚲勃馱南唵𤙖跋日囉商矩囉部使羝娜囉入嚩攞虎𤙖窣嚩訶
是一印呪名如來脚三摩地門。
如來幢印印呪之三十八又以右手大拇指。橫押壓中指無名指小指甲胛上。以頭指直伸。磔竪押臂直上印呪曰。
娜莫縒曼嚲勃馱南割䋾
是一印呪名如來幢印三摩地門。
如來臥具印印呪之三十九准前幢印。唯改頭指。當胸下指印呪曰。
娜莫縒曼嚲勃馱南𦁐律
是一印呪名如來臥具三摩地門。
如來乘印印呪之四十准前幢印。改屈臂手。當心前。側臂平伸印呪曰。
娜莫縒曼嚲勃馱南虎𤙖誐沒琳唵𤙖二合𤙖五𤙖二合五
是一印呪名如來乘三摩地門。
如來授記印印呪之四十一又以右臂。屈肘當胸側。臂平伸。其頭指中指無名指小指。急把拳。其大拇指竪屈。頭去頭指側二分間。是一法印過去一切如來。未來一切如來。現在一切如來。皆以此印而授記莂。是故智者當常結是印。與諸有情授菩提記印呪曰。
娜莫縒曼嚲勃馱南唵𤙖虎𤙖特梵
是一印呪能成一切如來事業。以印呪力。生生常得念力進力戒定慧力福勝蘊力。不為一切魑魅鬼神而嬈惱故。
如來見諸法性印印呪之四十二又以右手。屈肘向上。以中指屈頭。與大拇指頭相拄。其頭指無名指小指。相並直上竪伸印呪曰。
娜莫縒曼嚲勃馱南唵𤙖跛囉悉地迦窣嚩訶
是一印呪名如來見諸法性三摩地門。
如來光焰印印呪之四十三准前見印。唯改頭指無名指小指。向掌散開。微屈如月初生印呪曰。
娜莫縒曼嚲勃馱南唵𤙖入嚩抳窣嚩訶
是一印呪名如來光焰三摩地門。顯諸法故。
如來光照印印呪之四十四又以右手大拇指。竪伸搏著頭指側。以頭指直竪。伸其中指小指。各伸向掌。屈如月初生。其無名指向掌。屈如鉤形印呪曰。
娜莫縒曼嚲勃馱南唵𤙖虎𤙖𤙖二合虎𤙖莽莽泮窣嚩訶
是一印呪名如來光照照諸三摩地門。圓滿現故。
如來三摩地印印呪之四十五又以左手五指相並。當臍下。二麥顆地。側橫仰掌平伸。次以右手四指相並。亦側橫仰掌平伸。以手背押壓左手掌上。其右大拇指。橫屈掌中印呪曰。
娜莫縒曼嚲勃馱南唵𤙖底捨野弭訖囉迷窣嚩訶
是一印呪名如來臍三摩地門。
如來金剛光焰印印呪之四十六准前三摩地印。改當心上印呪曰。
娜莫縒曼嚲勃馱南虎𤙖入嚩攞跋日囉繁䁥䁥琳主
密跡主此金剛光焰印呪。亦名過去未來現在一切如來金剛光焰心三摩地大明呪王。一切證登地大菩薩等。及諸天龍八部鬼神大威德者。皆無能越。況餘下劣魑魅鬼神。
如來大慈印印呪之四十七准前脊印。又改押壓中指頭頭指甲胛。出無名指頭。押壓大拇指甲胛上。我為一切垢重有情。說大慈印令生慈心。我昔坐於菩提樹下。以大慈心持結此印。得諸魔軍而自散伏。結此印者。應以一切佛力法力阿羅漢力慈念心力持結此印。則得一切極重罪垢速皆消滅印呪曰。
娜莫縒曼嚲勃馱南怛地他炬䒱蒸倪𩕳盎矩麼者鉢喇喇二合拏捨嚩𠻐乞灑𠻐乞灑摩𤙖𤙖二合矩摩室二合野摩理泥窣嚩訶
是一印呪。名如來大慈力呪。若有呪者。常起慈心持此呪者。則當不為一切毘那夜迦虎狼怨賊。鬪諍災難橫干嬈惱。以印呪力。速證慈心三摩地故。
如來大悲印印呪之四十八又以二手合掌。虛於掌內。以二大拇指。屈入掌中印呪曰。
娜莫縒曼嚲勃馱南唵𤙖嚲僜倪𩕳虎𤙖𤙖二合泮窣嚩訶
是一印呪名如來大悲三摩地門。
如來無垢印印呪之四十九准前慈印。又改無名指頭。於大拇指下。押壓却。次以小指頭。押壓大拇指甲胛上印呪曰。
娜莫縒曼嚲勃馱南虎𤙖莫暮唎達泥虎嚕虎𤙖𤙖二合泮窣嚩訶
是一印呪。智者常誦呪諸飲食。乃服持喫能滅眾罪。又當不被毘那夜迦食中惱害。
如來甘露印印呪之五十又以右手大拇指。橫押壓頭指中指無名指小指甲胛等印呪曰。
娜莫縒曼嚲勃馱南唵𤙖印倪𩕳部跢𩕳窣嚩訶
是一印呪能令持者。證甘露法大解脫門。
如來大師子吼印印呪之五十一合掌當心。以左右二手大拇指。各屈掌中。又各以二頭指二中指二無名指二小指屈握大拇指作拳。甲胛背相著。是八指頭勿著於掌印呪曰。
娜莫縒曼嚲勃馱南唵𤙖迦比攞惹置攞虎𤙖𤙖二合泮
是一印呪名大師子吼。成就金剛頂輪王教。能廣示眼現不可思議諸未曾有越意事故。
如來相字印之五十二又以左右二手八指。各伸磔開。右押壓左相叉。相押壓中節。其八指頭各直竪伸。勿著岐間。其二大拇指。亦各斜邪磔竪伸。頭相去寸半。以印當胸三寸間著印呪曰。
娜莫縒曼嚲勃馱南示
是一印呪名如來大丈夫相三摩地門。
如來洛訖瑟弭吉祥印之五十三又以左右手。腕合相著。其十指各磔開。直竪微伸屈。頭各相去一寸半間。如開蓮華印呪曰。
娜莫縒曼嚲勃馱南唵𤙖素沒囉㰤弭洛訖澁弭洛訖澁弭窣嚩訶
是一印呪名如來吉祥三摩地門。能令持者得大法財眾人敬讚。
如來般若波羅蜜印印呪之五十四又以二手合掌。虛於掌內。如未開蓮華朵。印呪曰。
娜莫縒曼嚲勃馱南唵𤙖室嚕底塞密㗚㗚二合底弭惹曳窣嚩訶
密跡主此一印呪。名如來般若波羅蜜三摩地門。所有三世一切如來諸大菩薩獨覺聲聞等。皆從此般若波羅蜜印呪三摩地門生。成證阿耨多羅三藐三菩提地。是知此印呪有大威德。名主生三世一切如來諸大菩薩一切金剛獨覺聲聞之母。
爾時世尊誥告金剛密跡主菩薩言。此等印呪從一切如來大丈夫相。莊嚴身分支節所生。汝善男子如來復有無量俱胝百千呪印。是一一印。各有無量僕從印等。成此一字頂輪王呪王。我今但為當來世時成此呪者。得大利益。略說此之印呪少分。密跡主當後世時。少有有情成解此呪印法儀用。汝當讀誦依法受持是等呪印。為當來世一切有情。分別解說。一字頂輪王僕從印呪功勣續力故。若善男子樂成此大一字頂輪王呪者。應常清潔恒誦此呪輪結此印。是人當得無量百千稱歎功德。消滅一切黑闇垢障。為諸如來大菩薩等歡喜憐愍。於所生處得宿命智。身相想心智皆得圓滿。無諸夭疾。能與有情作大光明。能於惡界度脫有情。得大辯智具大精進。光明威德眷屬圓滿。洞解世間一切工巧。亦能治救一切有情煩擾癡病。常得十方一切如來加被護念。現獲菩薩清淨法身。若當有人日日常輪持結此等印呪。稱已之名。則當不被一切毘那夜迦逼怖嬈惱。一切罪障自然殄滅。若於現身證成此大一字頂輪王呪者。則當來世定得證佛無上正等菩提大三摩地故。密跡主此等印呪。皆是一切如來種族真實印呪法炬。今釋迦牟尼如來為謂令成就一字頂輪王呪者。說是印呪三摩地門。

一字頂輪王經卷第三

一字佛頂輪王經卷第
大唐南天竺三藏菩提留流志譯
大法壇品第八八上八之一爾時世尊誥告金剛密跡主菩薩言。汝當諦聽。我為利益一切有情。略說一字頂輪王大祕密曼拏攞。此曼拏攞。於出世世出世間。為最為上。如於如來三十二大人相頂相為最。又如如來天上人中為大導師。是一字頂輪王大曼拏攞亦復如是。於諸呪壇為大輪王而最第一。能滅一切不吉祥相。能摧一切諸惡天龍藥叉羅剎阿素洛等及諸有情。能與一切學大乘者。蠲眾罪垢。證成一切勝福業事大涅槃門。其作壇時。每候白月一日八日十四日或十五日或好吉星宿日時。於明曉時。香湯淨浴著新潔衣。於舍利塔前或於山間。或於邑東或於邑北。瞻察閑淨泉池河側。簡擇勝地。量三十二肘或十六肘或十二肘或復八肘。可其肘數。先寬治掃。其阿闍梨執金剛杵。處壇地心面東安立。問諸弟子。汝等決定求學諸佛祕密法藏。不生疑不。時諸弟子一時答言。我某甲等志學諸佛甚深法藏。的定誠信不生疑心。如是三問三答竟已。
是時阿闍梨重復呪印香鑪而執持之。面東長跪呪香焚燒。啟白十方一切諸佛。一切頂輪王菩薩。一切菩薩一切金剛諸天龍神。及諸業道一切神祇等。悉證知。我今請此地是我方地。我於是地建立七日七夜一字佛頂輪王大曼拏攞道場法會。供養十方法界一切諸佛善逝世尊。甚深般若波羅蜜多一切祕密甚深法藏難思法門。諸大菩薩一切金剛諸天神等各并眷屬。請證成就。我欲護身結界法事。在此方地東西南北四維上下。所有破壞佛法毘那夜迦惡鬼神等。皆遠出去七里之外。若護佛法善神鬼等。於佛法中作利益者。任當安住則結一切頂輪王心印。護身誦摧碎頂輪王呪。呪白芥子香水七遍。用散十方。結封壇界。然後可其肘數方圓。掘撅去惡土瓦石根木。骨草及諸惡物。坑深一肘。以淨好土堅竪築平治。起基半肘。壇東北面令少下墊。其壇四角中心當。各又穿一小圓孔。深於半肘。中埋七寶五穀等物。其七寶者。一金二銀三真珠四珊瑚五虎琥珀六薩頗胝迦寶七瑠璃。其五穀者。一大麥二小麥三稻穀四小豆五胡麻。其七寶片。等分如豆。和五穀各一合。分以淨白絹。和同裹持。呪之七遍。以五色線繫頭。埋置五孔之中。留其線頭出地面上長五指量。一埋已後永更不許重出取之。如法平填。以新淨瞿摩夷和黃白土。香水熟泥。逐日旋轉如法塗飾拭。又呪白芥子散方結界。復可壇外界。從東北角至東南角。及西南角西北角。各竪一竿皆長丈二又從東北角竿向上一丈。繫繩竿上。引至三角亦如是。繫至東北角匝竟。則即從東北角。間錯懸列種種神幡及繒綺羅幡花條鈴帶。金銀蓮華四布莊嚴。十六肘界外四面方別。又量取四尺之地。如法治飾繫繩封界。禮設行道。
又結印護身入壇。誦摧碎頂輪王呪。呪白芥子。及呪燒火食灰。一百八遍。次誦一切頂輪王心呪。呪白芥子灰等數亦如上。復當持是白芥子灰。從壇東北角右轉。誦呪周匝。拋散四維上下。結淨壇界。又誦摧碎頂輪王呪。呪佉陀羅木橛四枚各長九寸。一百八遍。次誦一切頂輪王心呪。如前呪橛已。從東北角一呪一釘橛滿一七下。釘餘三角橛等法亦如是。又於西面長跪而坐。呪安悉香沈水香七遍燒之。結佛眼印誦佛眼呪。印呪香鑪七遍。手執香鑪復作是言。我今某甲啟白十方一切諸佛。一切般若波羅蜜。一切頂輪王菩薩。一切觀世音菩薩。一切諸大菩薩。一切金剛藏菩薩。一切天龍八部護塔護法諸善神王等。證知我苾芻某甲。作一字佛頂輪王灌頂大三昧壇。法王功德如意成就。請求加祐作是語已。又從壇東北角。周匝右轉。輪結一切如來心精進印。一字頂輪王印。轉法輪印。一切頂輪王心印。如來眼印。難勝奮怒王印。摧碎頂輪王印。如是七印。東西南北四維上下次第輪結。結壇方界。又於壇心面東安立。以一切頂輪王心印。摧碎頂輪王印。皆於頂上一尺上高。右轉三匝及印於地。名結上方下方大界。又作軍荼利金剛結界之法一遍。如是結界名一字佛頂輪王灌頂法壇大三摩地結界之法。然後出壇。與其畫匠及一曾入壇授法弟子。結印護身語云。汝持五色線繩。隨我入壇。從東北角逐日迴轉。臂擘量壇位。內外街道分為四院。唯開西門。分分為內心院。方闊四肘都分一十三二隔。其當心隔方闊二肘。中畫釋迦牟尼如來。面西瞬目結跏趺坐。作說法相坐寶蓮華師子寶座。頂放大光。當於佛前右邊。畫一字頂輪王菩薩。瞻仰如來半跏趺坐。左手執開蓮華。於花臺上側竪畫一七寶金輪。繞輪鋒刃。畫大火焰。右手揚掌。於佛左側立畫具壽善現。於佛右側立畫具壽慶喜。擘四面隔為十二隔。佛右北隔畫雹煩惱王菩薩。右左手胸側把開蓮華。於花臺上竪畫一股金剛杵。右手胸側揚掌。佛右左南隔畫光聚頂輪王菩薩。左手胸側把開蓮華。於花臺上畫佛心印。右手胸側。以大拇指頭指直伸。其中指無名指小指。屈於掌內。次雹煩惱王菩薩東隔畫高頂輪王菩薩。左手屈上把開蓮華。於花臺上側竪畫八輻金輪。右手胸側揚掌。次光聚頂輪王菩薩東隔。畫白傘蓋頂輪王菩薩。左手屈上把開蓮華。於花臺上畫於傘蓋。右手當胸把開蓮華。次當佛前西面南隔。畫一方圓一尺二寸八輻寶輪。繞輪輞刃遍畫火焰。次北隔畫勝頂輪王菩薩。左手當胸把開蓮華。於花臺上竪畫一釰。繞釰刃上畫大火焰。右手屈外把青優鉢羅華。次東北隔畫曼殊室利菩薩。左手胸前側把青優鉢羅華。右手屈上向內揚掌。次曼殊室利菩薩南隔。畫一切義成就菩薩。左手當腹側上把開蓮華。於花臺上竪畫五色螺。右手胸側揚掌。東北角隔。畫摧碎頂輪王菩薩。左手胸側把開蓮華。於花臺上畫金剛幢幡。右手屈上向內揚掌。左右畫佛眼菩薩。左手當嬭把開蓮華。於花臺上畫佛心印。於印兩邊各畫一眼。右手屈上向內揚掌。東南角隔。畫會通三頂輪王菩薩。左手當胸把開蓮華。於花臺上竪畫金剛杵。右手當胸向外揚掌。右畫如來毫相菩薩。左手當嬭側把開蓮華。於花臺上畫佛毫相印。右手四指虛屈作拳。大指直伸搏右脇側。西南角隔。畫會同一切超頂輪王菩薩。伸以左手仰左髀上把開蓮華。右手當胸仰拳四指大指直伸。右畫如來槊菩薩。右手執槊。於槊刃下畫懸繒帶。左右手微屈四指搏腹側上。西北角隔。畫聖無邊頂輪王菩薩。左手覆屈搏左脇側把開蓮華。於花臺上竪畫寶螺。右手當嬭側手揚掌。右畫如來牙菩薩。伸以左手置左髀上把開蓮華。於花臺上畫如來牙印。右手當胸虛拳四指。大指直伸。是諸菩薩身光色相如前所說。各以花冠瓔珞環釧種種衣服而莊飾之。佩通身光。蓮華座上半跏趺坐。分第二院。當闊二肘。四面共分二十四隔。東北角隔南第一隔。畫東方寶星如來。左手覆當胸上把袈裟角。右手揚掌。南第二隔畫北方阿閦如來。左手仰伸臍下把袈裟角。右手覆伸置右髀上施無畏相。南第三隔。畫西方無量光如來。以左右手背押壓右左手掌伸置臍下。南第四隔畫南方開敷蓮華王如來。覆伸左手臍下把袈裟角。右手屈上仰上揚掌。南第五隔。畫一切佛心印。光焰圍繞。如是四佛身金色相。佩通身光。於寶蓮華師子座上結跏趺坐。
北面西北角隔東第一隔。畫毘俱胝菩薩。面有三目身有四臂。一把蓮華。一把君持。一把數珠。一仰伸臍下。右畫二侍者。各長䠆跪坐蓮華座。一捧花一散花。東第二隔畫多羅菩薩。左手仰掌橫伸臍下把青優鉢羅花。右手屈上仰掌。右畫二侍者菩薩。二俱合掌長䠆跪坐蓮葉華座。東第三隔。畫觀自在菩薩。左手當胸把蓮華。右手仰伸臍下。又右畫白衣觀世音菩薩母。左手把開蓮華。右手伸於臍下。東第四隔。畫得德大勢至菩薩。左手搏臍下把半開蓮華。右手當胸側揚掌。右畫摩訶濕廢多菩薩。左手仰掌置左髀上把於蓮華。右手作摩頂勢。東第五隔。畫馬頭觀世音菩薩。左手當胸把鉞斧。右手把蓮華荷葉等。右畫大吉祥菩薩。左手搏臍把開蓮華。右手仰伸置右髀上。是等菩薩身光肉色如前所說。各以花冠瓔珞環釧。種種衣服而莊嚴之。處蓮華座半跏趺坐。南面東南角隔西第一隔。畫金剛密跡主菩薩。左手胸側把金剛杵。右手揚掌。右畫摩莫鷄金剛母菩薩。左手胸側把金剛杵。右手仰掌屈伸臍下。右左畫計里枳攞金剛菩薩。左右手當胸把金剛杵。右手揚掌。西第二隔畫金剛種族生菩薩。以右手背押左手掌伸置臍下掌金剛杵。右畫細那金剛童子。左手當胸邪把金剛槌。右手按右髀上。西第三隔畫奮怒月點黶金剛菩薩。面目瞋怒。右手胸側邪把金剛杵。左手屈上拄柱三戟叉。右畫軍荼利金剛童子。左手當胸邪把金剛杵。右手拄三戟叉。西第四隔。畫執金剛拳菩薩。左手當胸邪把金剛拳印。右手仰掌置右髀上。右畫善臂金剛童子。頭上畫金剛杵頭。以二手臂左右交叉相押各把金剛杵。西第五隔。畫執金剛鉤菩薩。左手當胸邪把金剛鉤印。右手仰掌置右髀上。右畫執金剛鎖菩薩。左手當胸把金剛鎖印。右手仰伸臍下。右畫姥𤜲陀䋾迦金剛童子。左手把金剛杵。右手當胸側揚掌。是等金剛身光色相如前所說。各以花冠瓔珞環釧。種種衣服如法莊嚴。皆蓮華座上半跏趺坐。西面西南角隔北第一隔。畫最勝三界菩薩。面有三目狗牙上出面目大怒。左手當胸邪把金剛杵。右手拄一長刀。右畫不動使者。面目瞋怒。左手把羂索。右手當胸邪竪把劍。北第二隔畫彌勒菩薩。左手把蓮華。於花臺上畫澡罐。右手揚掌。右畫難勝大奮怒王神。面目大怒。左手當胸邪把金剛杵。右手把劍外作擬勢。門北第一隔。畫曼珠室利童子菩薩。左手當胸把開蓮華。於花臺上畫三股金剛杵。右手屈上仰掌向外。左邊畫二侍者。一名瑦鄔跛計始儞菩薩。二名計始儞菩薩。一執槊一執刀。皆右手執。次門北第二隔。畫普賢菩薩。右手當胸邪竪把劍。左手屈外仰掌。右畫始嚩麼㰤明呪王。邪立怒身伸伸身以左手作𢼛用勢。右手當胸作黃白色。是等菩薩佩通身光。色相如前所說。各以花冠瓔珞環釧。種種衣服而莊飾之。皆蓮華座上半跏趺坐。東北角隔。畫東方無畏神。身青綠色面目嗔怒。右手當嬭把捧。左手作拳按左髆上。左右各畫一侍者。一立把捧。一跪合掌把羂索。東南角隔。畫南方滅怖畏神。身赤黃色面目瞋怒。左手搏臍邪竪把捧。右手當胸微虛作拳。左右各畫一立侍者。一把三戟叉。一把金剛杵。西南角隔。畫西方難勝神。身白黃色面目瞋怒。左手當胸把羂索。右手作拳按右膝上。右畫一侍者。長䠆跪而坐。執三戟叉。西北角隔。畫北方解除怖畏神。身紫赤色面目瞋怒。右手胸側邪竪把刀。左右各畫一立侍者。一執刀一執輪。是四方神各以花鬘瓔珞環馴。種種衣服如法莊嚴。皆蓮華座半跏趺坐。分第三院亦闊二肘。純畫青地。金繩交道寶花莊嚴。分第四院亦闊二肘肘純畫青地金繩交道寶花莊嚴分第四院亦闊二肘。四面共分四十二隔。東方面隔。畫淨居天。他化自在天。及畫一切天等。東南方面隔。畫帝釋天王。畫火天神。及畫一切天仙而為眷屬。南方面隔。畫那羅延天。阿難陀龍王。焰摩王。及畫鬼子母。毘舍遮鬼。布單那鬼而為眷屬。西南隔。畫大吉祥天。羅剎王眾。及步多鬼眾而為眷屬。西方面隔。畫水天王并其眷屬。於水天王左右隔。畫難陀龍王。跋難陀龍王而為眷屬。西北方面隔畫風天神。畫諸明呪仙。及畫蘖嚕荼王眾而為眷屬。北方面隔。畫摩醯首羅天。畫摩訶細那呪神。瑦鄔摩天女。及畫諸藥叉等而為眷屬。東北方面隔。畫大梵天王。伊首羅天眾。及畫鳩槃荼鬼。諸種族鬼而為眷屬。又東門南第一隔。畫日天子。及畫七星天眾前後圍繞。西門南第二隔。畫月天子。及畫七星天眾前後圍繞。又西門北第二隔。畫度底使者畫畢栗沙迦神。及畫餘諸使者。又東門首畫滿賢藥叉神。寶賢藥叉神。提頭賴吒天王等。又南門首。畫毘樓勒叉天王。及畫七星天眾左右圍繞。又西門首。畫毘樓博叉天王。畫半支迦大藥叉神。又北門首。畫多聞天王。及畫七星天眾左右圍繞。是四天王身服莊飾如前所說。是諸天仙龍王神等。各以自服本所器仗而莊嚴之。總半跏趺坐。
其內第一院院界當闊二寸半。四面周匝竪畫金剛杵。杵頭相拄。一一杵上遍畫火焰。其第二院界亦闊二寸半。四面皆畫七寶界道。外第三院界當闊三寸。四面周匝遍皆竪畫金剛杵。杵頭相拄。遍於一一杵上。畫大火焰。其第四院界當闊四寸。四面亦畫七寶界道。外第五院界當闊六寸。四面周匝皆遍竪畫金剛杵。杵頭相拄。亦遍一一杵上畫大火焰。其內外院地第。皆塗青地。其壇四西面內外兩門南。皆側開一門。當令呪者出入行動。如是畫壇或於絹上或細布上。可其肘量如法圖畫。其匠每日清潔洗浴著新淨衣。受三歸戒以白芥子調和彩色。依法圖彩圖彩畫。誦一切頂輪王心呪呪諸彩色。及呪香花飲食香水餘供養物等。持布獻之。若圖畫已則即以一切頂輪王根本心印呪。摧碎頂輪王印呪。各呪印白芥子一七遍。於內外院右轉散灑。結壇四方四維大界已。復可壇上安一大七寶綵傘蓋。其內第三院外四角頭。准前法用竪竿繫繩。唯以諸佛菩薩幡諸妙綵花鈴帶珠珮等。四面懸列間錯莊嚴。於其四門四角。各雙對懸金剛之幡。外第五院四門四角。亦各對懸四天王幡諸神王幡。於內外院上方四面。以新大幡圍繞作額。下方外院四面。遍敷新淨氈褥席等。於內院釋迦牟尼佛前。置一香水瓮。內外四角各置一香水瓮。內外院四門亦各對置二香水瓮。其香瓮等受一斗㪷。各於瓮中置五穀子七寶片等。滿盛香水。等於口中插一切枝花葉等。其內外院四面界上。共布二百枚枝杖雜色瑠璃泡花金銀雜花。又以四銀槃盤。一盛燒香。一盛於花。一盛白芥子小石子等。一盛種種末香。當置外院西門兩側。內外三院四門四角。各置香鑪燒眾名香。是時呪者每欲結印誦呪請召。皆須洗手漱口又復呪持香水白芥子。右轉散灑。結印護身西門跪坐。又呪香鑪七遍。手執香鑪復啟白言。我今某甲供養十方一切諸佛。五頂輪王。一切甚深般若波羅蜜多無邊法藏難思法門。及曼殊室利菩薩。普賢菩薩。彌勒菩薩觀世音菩薩。金剛密跡主菩薩。諸大菩薩一切金剛族眾菩薩。天龍八部護塔護法諸善神王一切使者。悉請降臨證知我今某甲作持一字佛頂三摩地呪壇法事。無上功德如意成就。請求加祐即結一字頂輪王印。一切頂輪王心印。摧碎頂輪王印。皆以印頂戴恭敬。及摧碎頂輪王印呪印七遍。印左肩右肩咽下心上左右膝上眉間髮際。及印頂上頂後。如是等處皆印三度。名結身界。若護同伴及護弟子法亦准此。乃及以右手大拇指中指。持掐數珠。左手執金剛杵。印銀盤內白芥子。誦一切頂輪王心呪。摧碎頂輪王呪。各呪一百八遍已。還放數珠及金剛杵置銀盤上。又結摧碎頂輪王印。印白芥子小石子等七遍。次結一字頂輪王印。印白芥子小石子等亦一七遍。次結一切頂輪王心印。如前印於白芥子小石子。則即持芥子銀盤。從壇場內東北角。右轉散白芥子。如是周匝四維上下。如法散竟持其石子。從壇外院東北角。拋其石子。如是周匝四維上下各拋一石。石所到處名為外界。芥子到處名為內界。還復入壇結摧碎頂輪王印。印於壇地誦呪七遍。名結地界。四角四方以印空中。右轉七匝誦呪七遍。名結八方大壇城界。入壇中院又結手印。頂上一尺右轉七匝誦呪七遍。名結上方空界。及作軍吒利金剛結界之法竟。又四角四門燒香已。
則即當如法啟稽召首結請佛印　以左右二無名指二小指。右押左相叉在右掌中。直竪二中指頭相拄。其二頭指直開相去四寸半。並二大指直竪去中指八分。印呪誦一字頂輪王呪。至第四遍是二頭指漸漸屈入於掌。呪滿七遍并手印和南頂禮。向內散印。是印力能請召一切如來。
蓮華座迎印　以二小指竪相著。其二大指亦竪相並著。其餘六指均勻散開。竪伸微曲如初月形。似開蓮華。誦一字頂輪王呪滿一七遍。即並屈二大指向於掌內。頂禮迎之。向內散印。
請坐印　以右手五指。竪珿頭相捻。以左手頭指中指無名指。握右手五指上。大指押上。直伸小指。誦一切頂輪王心呪七遍。請坐於座。散去坐印。請釋迦牟尼佛坐壇心位。次請一字頂輪王亦依前法。次從東行北頭第一請。乃至南南行頭位。盡畫法亦准前。次從北行西頭第一請。乃至東頭位盡畫法亦准前。次從南行東頭第一請。乃至西頭位盡畫法亦准前。次從西行南頭第一請請次。乃至北頭位盡畫法亦准前。次請中院亦依前法。次請外院亦依前法。如是請召一切諸佛一切頂輪王菩薩及諸菩薩金剛菩薩諸天神等。隨結本印。若請佛者結前請佛之印。若請一字頂輪王菩薩及餘頂輪王菩薩。當結一切頂輪王同請喚印若請從一切菩薩及金剛菩薩帝釋梵王并諸天等。皆結一切如來心精進印。其迎印坐印准同前印。內院中院外院皆依畫位。稱一一佛名稱一一菩薩名稱一一金剛名稱諸天名。結印誦呪稱名禮請。如是一一請佛菩薩金剛諸天神等。隨請隨想。會壇住位總奉請竟。
結大三昧勅語結界印。准前請佛印。改二頭指各捻中指背上節節屈捻中指背上節。屈二大指各附頭指下節。其二手掌相去四寸。以印頂戴恭敬頭上緩緩隨日右轉三匝。誦一切頂輪王心呪。呪加畔馱畔馱四字七遍。則即應勅云。三昧結界威儀具足。啟請聖眾如法住位安座而坐。又於西門合掌頂禮長䠆跪恭敬。手執香鑪燒諸名香。想諸畫佛菩薩金剛一切天神。如真報身各坐於座。動視觀佛佛說法相。復口啟白奉請結界。願諸聖眾各依本位威儀具足如法而住即取銀盤種種香末。兩手掬香誦一切頂輪王心呪。呪香末七遍。從內院散釋迦牟尼如來上及五頂輪王諸菩薩上。次當遍散第三院一切佛上。及散一切菩薩金剛等上。乃至盡散諸天神等普同供養。復取銀盤內花兩手捧掬呪七遍已如散香法普同供養如是供養名香三昧陀羅尼供養。名花三昧陀羅尼供養。作是法已。復以左手執金剛杵。右手把數珠。口云我今某甲頂戴恭敬一切般若波羅蜜多無邊法藏恒沙萬德。今從十方一切諸佛。敬受此法。說是語已即舉兩手頂戴恭敬。如斯作法名頂戴恭敬受持之法。又放數珠金剛杵等置銀盤上。頂禮世尊。手執香鑪焚香供養。繞壇三匝辭佛却出。又內第三院及外第二院。以種種香花酥蜜乳酪沙糖乳粥酪粥油麻粥粳米飯餅食菓子如是食菓皆新鮮好。以金銀銅盤疊等。如法莊盛一一隨位四面布獻。又以酥蜜乳酪乳粥酪粥種種香花一切飲食及菓子等。外院隨位四面行列而供養之。內院四面四角各燃蠟燭。外院四面燃燈供養布為燈鬘。又取一切飲食花果各等少分。如加置淨水盛於罐中。持詣淨樹下處或竹叢下。誦呪三呼一切鬼神來食我之甘露飲食。傾棄於地即迴而去。如是施施之法加人福祚。
此壇廣法從初作日乃至竟日。種種儀則修壇方法。阿闍梨法。教弟子法。入壇之法灌頂之法。准諸大灌頂經壇法用同。智者應知作是法人并及同伴親弟子等。皆一出一入澡浴清淨。壇內莊嚴勿亂語笑。一心念佛。各三對衣皆新淨者。一對入壇。一對喫食。一對於外經行上廁是。阿闍梨又更入壇。內外兩院右遶行道周匝觀看。諸莊嚴物何者如法何不如法。使命弟子隨復莊嚴。或自莊飾已。出壇如法洗手漱口。又准前結一字頂輪王勅語大三昧耶印。誦一字頂輪王呪。遍遍之後加畔馱畔馱四字。四方四角中央以印空中。右轉三匝呪聲勿絕。四維匝已即重啟云。一字頂輪王三昧結界威儀具足。白諸聖眾如法安住受諸供養。乃待周畢如是作法。名大結界。安慰定坐。
復次呪者又於西門。合掌頂禮遶壇行道。門別禮拜梵音讚歎。想是壇場種種莊嚴。如菩提樹金剛道場說法之會。生奇特想。想本尊佛及一切佛菩薩金剛諸天呪神呪仙龍王一一次第如真身者。又於第四院西門長跪結印。誦呪呪印香鑪七遍。乃執香鑪燒諸名香。誦呪普為一切天龍八部國王王族大臣僚佐。及過去今生一切師僧父母十方檀越六趣四生一切有情同修行者。及為自身各燒一丸之香。至心想像香雲飲食一切花菓。供養釋迦牟尼佛。五頂輪王菩薩。曼殊室利菩薩。一切義成就菩薩。摧碎頂輪王菩薩。佛眼菩薩。會通三頂輪王菩薩。如來毫相菩薩。乃至如來牙菩薩。觀世音菩薩。金剛藏菩薩。及外院諸佛一切菩薩一切金剛一切天仙各及眷屬。皆坐本位如在目前。一一之前如法供養。復當運心想是香雲遍至十方一切佛剎菩提道場種種法會。一一供養一切諸佛菩薩金剛一切天仙。如是香雲於一一佛剎。化作香宮殿樓閣。七寶池臺。微妙音聲。一切佛事供養海雲。一切寶花曼陀羅花曼殊沙花俱物頭花瞻蔔迦花供養海雲。一切末香供養海雲。一切塗香供養海雲。一切燒香供養海雲。一切奇特大摩尼寶供養海雲。一切諸天種種甘露飲食供養海雲。一切諸天種種奇妙衣服瓔珞供養海雲。一切諸天上妙花鬘寶冠鐶釧供養海雲。遍滿十方法界一切佛土而供養之。及遍十方六道四生一切病惱有情一切地獄受苦有情處。出和雅音稱讚三寶。隨聞隨得離諸地獄種種苦受。滿眾生願。病苦有情香雲入體。除去一切身心病惱。如是供養於諸念誦亦常作之。頂禮諸佛一切菩薩。遶壇行道合掌讚歎。發大弘願辭佛却出壇外。其受法人諸根端好性復純正發菩提心。香湯淨浴著新淨衣。如法皆與發露懺悔過現身業口業意業五逆十惡諸罪。授三歸戒問言。汝等決定能學諸佛一字頂輪王祕密法藏。不生疑惑。是受法人等一時答言。我今某甲誓當至志學一切諸佛甚深法藏。決定誠信不生疑慼。
是時阿闍梨誦一切頂輪王心呪。把線隨受法人數結於呪索。一呪一結滿四十九結。繫受法人右臂之上。一一如是女勿繫於左。又以摧碎頂輪王呪呪白芥子。一呪一打受法人頂。滿三七下或一七下。復與結印為印左肩右肩咽下心上眉間髮際頂上頂後左右膝等。又誦一字頂輪王呪。呪受法人一百八遍。誦佛眼呪呪淨白練一百八遍。繫㑻受法人眼。即收銀盤內花。教云。兩手如法捧花。從壇西門執手。引向外第五院西門住立。教發大願擲手散花。乃解眼帛語云。汝所散花著某佛某菩薩某金剛某天神使者等上。好記莫忘。復教合掌恭敬禮拜。其一一弟子法皆如是。若有散花三迴總不著諸位者。特勿解眼帛去。即隨擯出。是大罪人不合令入壇。教令懺悔無始今生一切罪障。是諸弟子散花總竟。重為啟白諸佛菩薩金剛神等。方始重引准前散花。著者解眼不著者至竟擯出。更勿重入見壇。其諸弟子已散花者。令壇西門外面東南北西東行列。長䠆跪合掌一心瞻佛。其阿闍梨亦自如法發願讚歎散花供養已。整理威儀領諸弟子。啟白禮讚引前。一時繞壇行道。念心無亂還坐本座。
次為灌頂。其壇西門外。當如法作四肘嚴飾灌頂水壇。如法結界懸繒幡花。如法安置一盤飲食。四角然燈。當是壇心置一床子。敷白茅草令受法人於上結跏趺坐。又使二人一執紫傘蓋。蓋阿闍梨頭上。一執白傘蓋當水壇上。蓋灌頂人頭上。阿闍梨當自擎取大壇中心佛前香水瓮。誦一字頂輪王呪。呪香水瓮一百八遍。出於壇外一一次第。喚引弟子到灌頂壇。右遶三匝教令今床上面東結跏趺坐。其阿闍梨亦自上壇床邊端立。又問是弟子云。纔前所散花著何佛菩薩金剛諸天身位之上。弟子答云。著某佛某菩薩某金剛天等身位之上。隨其所答。教作其本散花著。佛菩薩金剛等印。印中著花。教令至心隨念某佛菩薩金剛等名。其阿闍梨亦各為結某佛菩薩金剛等印。印弟子頂。隨誦某佛菩薩金剛等呪。與灌於頂。為發願言。願是某甲從今已去。常為諸佛一切菩薩一切金剛攝受加被。蠲眾罪垢速證某佛菩薩金剛等法及一字頂輪王最上悉地。灌頂竟已教云。散花。解散其印。著衣入壇。頂禮謝佛還坐本座。其餘弟子法皆准此。若有入此壇中灌頂授法。得作諸呪大灌頂阿闍梨師。又得一切諸佛菩薩金剛獨覺聲聞諸天呪仙大明呪王悉皆見知加被擁護。是人當得受於菩薩地位。乃至無上正等菩提更不退轉。次以內外四角四門香水瓮。如前呪之灌同伴人頂。亦皆蠲眾生無量垢障諸佛護持。若有見此一字頂輪王。壇信向隨喜潔身恭敬繞壇禮讚。亦得消除一切罪障。及當入受一切法壇。即當不為一切毘那夜迦。姥𤜲陀䋾迦等。作生障惱。十地菩薩大威德者。亦不能壞。速令成向一切呪法。所入此壇灌頂受法之者。應自捨身誓為一切諸佛弟子。阿闍梨弟子誓願恭敬。給侍諸佛及阿闍梨處。應所先施阿闍梨上下名服。其壇南門外門東側邊。准同下說如法。修飾布瑟置迦火壇之法。其阿闍梨於火壇東西。當又整儀面東跪坐。當以酥蜜胡麻人沈水香末白檀香末蘇合香安悉香熏陸香稻穀華。各等分相和呪七遍已。先請火天坐火爐中。以右手一呪一燒滿七遍已。即心裏請云。大火天神且出鑪外側邊安坐。今欲供養諸佛般若波羅蜜多一切頂輪王菩薩諸菩薩等。作斯語已。即請一切頂輪王菩薩至火鑪中蓮華上坐。其阿闍梨即以左手執金剛杵。一一次第單喚弟子。近阿闍梨左邊。合掌作禮胡跪仰掌。以金剛杵定印弟子手掌心中。當以前酥蜜香等。右手攥擲一呪一燒。一稱弟子之名滿一七遍。語云。汝復還歸本座而坐。其餘弟子法皆准此。印掌燒食一一總竟。即啟一字頂輪王菩薩。還歸本座而坐。次請壇中心釋迦牟尼佛。至火鑪中蓮華上坐。准前一呪一燒酥蜜香等。滿一百八遍竟。准前啟佛還歸本座而坐。其次准前請召之法。一一次第請諸佛菩薩金剛諸天神等。各結本印各誦本呪。結蓮華印一一迎坐火鑪心中。各誦本呪一呪一燒前酥蜜香等。滿一百八遍或三七遍皆通供養。一一次第燒焯火食獻供養已。一一隨作本印。迎送還坐本座。如是諸位各各迎請供養。送法如前無別。次從東面北頭第一請。一一乃至南頭位盡。次從北面西頭第一請。一一乃至東頭位盡。次從南面東頭第一請。一一乃至西頭位盡。次從西面南頭第一請。一一乃至北頭位盡。其外兩院法亦准此內院請法。如是供養一切火食總周畢竟。復次一為於國王王族。二為大臣僚佐。三為過現一切師僧父母。四為業道冥官。五為十方施主。六為十方法界六道四生三塗八難一切有情。如是六種所為燒焯火食供養者。皆隨所為稱名啟白。同誦一切頂輪王心呪。一呪一燒各三七遍竟。其阿闍梨乃復自為燒二十一遍。及為道場處主人。亦燒二十一遍竟。時阿闍梨又淨洗手。把持香鑪燒諸名香。右轉繞壇行道一匝。於西門前合掌禮拜至誠謝云。今所供養香華飲食多不如法。深大慚愧諸佛聖眾。作斯語已又復禮拜。其阿闍梨即便輪結當部中印。及結諸佛菩薩金剛天印。不須誦呪。一一次第顯示徒眾。而為供養種種法事已。又入道場繞壇行道。種種讚歎禮拜懺悔。廣發弘願竟已。是阿闍梨又喚最長灌頂受法弟子。當以左手抱把弟子右手大拇指。誦佛眼呪作扇底迦法。燒焯火食一百八遍。令是受法第一弟子。蠲眾障累。隨其所作一切法壇自在無礙。任所修為。其阿闍梨又執香鑪燒諸名香。繞壇行道無量讚歎發弘願已。西門禮拜仰啟愧謝。今此會作種種法事。香花飲食皆不如法。慚愧聖眾。願大慈悲布施歡喜。則結解印左轉。誦一字頂輪王呪。後加悶遮悶遮四字七遍。准前請召之法。先從壇心中院座主乃至外院一一各用本印呪等。啟白發遣各還本土周盡竟已。其阿闍梨手執炬火。領於弟子入壇。一一指示語云。此是某佛某菩薩某金剛某天神等像坐位。一一指示竟即誦除壇呪三七遍。即便收拾一切幡花供養物等。以淨稀泥左轉。塗掃畫壇地却。特莫至見日出之時。密跡主此地得名金繩界道七寶合成。諸佛居止上演說大法轉法輪處。可於此地建立佛堂塔等為最為上。若人住上業受壽有損。其壇內財物。阿闍梨分為三分。一分施入常住供養眾僧。一分給施貧下乞人。一分阿闍梨自受取用寫經畫像。其諸飲食亦分三分。一分施外眾僧。一分施於貧下乞人。一分施於水陸鳥獸。是入壇者皆不應食此供養食。若所請喚發遣之時。皆誦一字頂輪王呪。佛眼呪等。密跡主此一字頂輪王呪能斷他呪。一切障礙毘那夜迦。盡皆怖走。作斯壇處方圓五百踰繕那。一切他呪悉不成就。諸魔鬼神怖不中住。菩薩呪神一切諸天呪仙龍王藥叉羅剎乾闥婆阿素洛緊那羅迦樓羅摩呼羅伽等。見此依法受持一字頂輪王呪人。禮敬觀勸讚尊重如佛。是故智者應常想憶諸佛菩薩金剛。塗壇供養。密跡主如是圖畫佛形像菩薩形像金剛形像乃至天龍神鬼鬼神形像。是名上壇。
其中壇者肘量院位一切莊嚴。亦各依前一一次第。當以五花粉作開敷蓮華。為佛花座位菩薩花座位金剛花座位乃至諸天龍神鬼座位。各於一一花座臺上。皆以其粉各作本佛印。作菩薩印。作金剛印。乃至諸天龍神鬼印。是等印上繞有火焰。是名中壇。
其下壇者肘量院位一切莊嚴。亦各依前一一次第。亦以五色粉作佛座位菩薩座位金剛座位。唯作花座乃至諸天龍神鬼座位。如是三壇種種法事。上法中法下法摩壇請召。一切供養誦呪行道。皆逐日轉吉相成就。
密跡主又有隨心供養成就壇法。准前啟白。方量四肘如法泥拭。分為二院畫寶界道。界闊三寸。分內中院方闊二肘。當院中心畫一肘白紅紛開敷蓮華。於花臺面。畫一尺量十二輻七寶金輪。繞輪輞網刃。周畫火焰。於四角地各畫如意寶瓶。又於瓶口畫寶枝葉花菓。分第二院當闊二肘。擘開四門。除四門位分十二隔。東門南隔。畫天帝釋金剛杵印。南門東隔。畫大火天神印。南門西隔。畫閻羅王印。西門南隔。畫羅剎王印。西門北隔。畫龍王印。北門西隔。畫風天神印。北門東隔。畫多聞天王印。東門北隔。畫伊首羅天印。其四角隔。各畫二金剛杵。十字交叉。如是印等蓮華臺上如法畫之。此諸印上繞畫火焰。是二院地皆塗青地。中置一字頂輪王像。四面懸列種種幡花。外四角頭置香水瓶及以花香末香燒香乳粳米飯酥蜜酪等。隨心供養。日日依法斷諸談論。潔身護身誦呪祈求。懇誠作法則速成就。
又法以白㲲或白綾羅作一傘蓋。於蓋上頂四邊。帖鉆貼金如法莊飾。繫置七尺竿頭。插壇心上。每日三時燒沈水香。誦呪呪蓋滿一千萬。乃於十五日。倍潔身服作大供養。手執傘蓋面東趺坐。調調誦呪。呪令傘蓋放大光焰。則即證身通壽娜羅鉢底地。證諸法義詣諸佛剎。百千眾生喜視為伴。一切如來諸大菩薩共所歌讚。
又法詣深山處簡擇勝地。啟白如前。掘地築治作四肘壇。基高一寸肘如法摩飾。可壇心上畫廣四尺四寸面開敷七寶千葉蓮華。壇四院界等闊三寸。畫寶界道唯開西門。於四角上各畫寶珠。皆繞珠上周畫火焰。每日如法清潔身服。燒沈水香護身結界。於花臺上安詳趺坐。誦一字頂輪王呪滿一千萬數。即從地中涌出一千大仙神眾。是時呪者則證神通。身出光焰照五由旬。五頂輪王一切深法一時證悟。為大娜羅鉢底。無量呪仙而為其伴。壽命一劫變身如天。
又法清潔身服。以紫檀壇木或白檀壇木或屍陀林棺木釘鐵。作三股金剛杵。以牛五淨汁浸。重重浴治。次以香水重重灌洗。呪一千八遍置壇心上。廣設供養。繞壇四布百盞蘇酥燈。供養諸佛五頂輪王大菩薩等。每日六時治潔身服。勤加結界輪印護身。右手掐珠左手把杵。准前安詳蓮華臺上。淨心誦呪呪杵。乃至杵上出大光焰。則得一切呪仙諸天神龍藥叉皆來禮讚觀視敬廙將往色究竟天。容貌自變如金剛菩薩。壽命一劫遇彌勒佛。聞甚深法。若命終時樂欲生於一切佛剎即隨往生。
又法以粳米飯和酪酥等。每日三時一呪一燒一千八遍。滿百日已。
又於白月十五日一日一夜不食不語。以酥密酪一呪一燒。稱毘沙門名諸藥叉名滿一千八遍。毘莎門王及諸藥叉則皆集會。來問行者今何所為。行者答言我今所欲一切財寶長年藥等。時諸藥叉為取奉施滿所求願。
又法每日三時。以沈水香末和酥蜜等。稱諸天名一呪一燒一千八遍。滿三七日。則得諸天冥加敬護。
又法每日三時。以安悉香碎如酸棗。用和酥蜜酪。稱藥叉名一呪一燒一千八遍。滿七日夜。則得一切藥叉冥自敬伏。
一字佛頂輪王經供養成就品第九爾時釋迦牟尼如來。復觀大眾謂金剛密跡主菩薩言。我見當世一切有情。多有頑愚下劣精進心。耽種種癡恚慢垢。下見下行。不能成就是無上法。若有淨信純善有情愛樂此法。發菩提心行常真政正具大精進。我今唯為是人。略說此一字頂輪王無量殊勝功德威力。是諸如來諸大菩薩金剛天等所讚道處。亦是無量諸佛三摩地門所出生處。能令持者超過三界一切魔界。示天中天如來色身。摧碎一切眾惡天龍藥叉羅剎外道諸惡法。心伏恭敬。所有諸佛菩薩金剛諸天呪法悉攝此中。我於無量百千俱胝劫。讚說此呪亦不能盡。是一字頂輪王呪。過去一切如來為彼有情已說此法。我亦曾於過去無量百千佛邊。親聽受得此一字頂輪王教。以是得為諸法中尊。我今亦為汝當說是呪法。密跡主若當有人。精心憶持此一字頂輪王呪。則除無量八難怖畏。破諸魔軍滅諸重罪。前所說像隨畫一像。以白檀香泥塗摩壇場。日日三時依法澡浴著新淨衣。三時誦呪三時供養。常輪結印誦一字頂輪王呪。滿二百萬乃侯三月白月一日。於斯像前嚴三肘壇。白檀香泥塗摩壇面。如法持以種種塗香末香燒香香水飲食蘇酥燈花等。壇上布列如法獻供舉興月一日誦一字頂輪王呪佛眼呪。三時各誦一千八遍。至十五日採探惹底延花當像頂上繫為傘蓋。倍加供養。繞壇四面燃布蘇酥燈一千八盞。不食不語清潔身服。結金剛座調調誦呪。至後夜時忽於空中聞雷震聲。則現三相。一花蓋動。二畫像身放大光明。三像自動眼目顧視。覩斯相已心所願求乞皆圓滿。若常依法精勤誦滿一俱胝數乃名下士。淨業承事供養佛人。若常依法誦滿二俱胝數乃名中士。給侍承事供養佛人。若常依法誦滿三俱胝數乃名上士。親侍承事供養佛人。證大自在菩薩地住。作法無礙。力能調伏一切天龍八部神鬼。若樂調伏天龍神者。誦之四遍即各敬伏隨呪者意。
若欲證大菩薩摩訶薩地。當詣海砂潬上或江河岸砂潬之上誦呪印塔。塔長一肘一呪一印塔。隨一一塔前。置花香水燒香。誦呪。其塔數滿至十俱胝。於最後塔放大光明。入呪者身。當是之時三千大千一切釋梵天他化自在天樂變化天廣果天。淨居天色究竟天及諸天等并種族天各住於空。雨眾香花種種歌讚。及諸龍神藥叉羅剎一切神鬼亦皆湊會。散華供養而讚歎之。於是之時一切寒氷地獄諸苦有情皆得溫適。所有猛火地獄熱惱有情皆得清涼。是時呪者得大威德。身證神通為天中天。身金色相如盛年者。證大智慧於空自在。為大娜羅鉢底。其所同伴見作法者。皆得隨從無量百千諸天呪仙共為伴從。詣諸佛剎隨心皆至。或處天帝釋宮。分座同坐。顏貌威光精進智慧。一切天人無有匹者。及證菩薩方便善巧甚深智慧。調伏有情。復增壽命無量數劫。見諸如來出見現成道。爾時如來重說頌曰。
彼不思議天人敬斷諸貪垢邪見輪
身及智慧大精進當獲神通利有情
成就神通證佛地得壽人中法勝尊
密跡主此一字頂輪王大成就法昔寶髻佛為凡夫時。清潔身心專法修持得證成就。金剛幢佛。光明自在王佛。如是過現十方一切異名無量無數一切諸佛等。皆皆為凡夫時一一勤懇專精。修持此成就法皆證成就。復有觀世音菩薩。不動處菩薩。曼殊室利菩薩。普賢菩薩。如是過現十方無量一切大菩薩等。皆凡夫時清潔身心。修持此成就法獲得菩提。密跡主如汝往昔因地之時。遇金剛幢如來法欲滅時。憐愍有情難作能作。種種勤苦修成佛眼大明母呪。當世呪者得復如汝堅固精進發菩提心。憐愍有情修此一字頂輪王成就法者。決定成證。
復別修法應常對觀一字頂輪王像。誦滿百萬乃於白月十五日。加浴清淨著鮮淨依。一日一夜不食不語。以白芥子和水呪一千八遍。像前散灑周遍八方。結為壇界。以諸飯食香水花香。布置供養。壇上四面懸諸幡蓋持好雄黃置於壇中蓮花心上。面東趺坐。呪是雄黃令現三相。若得煖相即能調伏一切有情。若得煙相即便證得隱空大仙。若得光相持以塗身。證如盛年為娜羅鉢底。身金色相以諸呪仙共相伴從壽命一劫。成就牛黃法亦如是。
又法伺侯佛神通月。舉白月一日一出一浴著新淨衣。三時供養三時懺悔。誦呪發願啟請諸佛轉大法輪。六時時別誦一字頂輪王一千八二千遍。如是作法至十五日。復加精潔一日一夜不食不語。持以新淨僧伽梨衣。或以錫杖或以鉢盂。呪一千八遍置壇中心。復以種種飯食花香。施設供養周勤結界。擁護於身。面東趺坐。調調誦呪呪僧伽梨衣。令現光焰。呪者覩已衣披著身上。即證呪仙騰往佛剎。神通自在能現眾身壽命一劫。
又法佛神通月詣於河淵沜沙潬之處。印一肘佛塔數滿十萬。至十四日加法護身。復於像前廣設供養。坐茅草席右手持一新淨之劍。誦一字頂輪王呪。乃候空中聞間出諸妙梵音讚聲。其頂王像則放大光照呪者身。於其空中無量天樂不鼓和自鳴。時阿素洛阿素洛女及諸呪仙呪仙種族。亦皆集會無量讚歎。是時呪者即證身通。為劍呪仙娜羅鉢底。著諸天服騰往自在。遊諸佛土壽命一劫。
又法詣山高勝頂上。嚴飾壇界懸像面東。結印護身誦一切頂輪王心呪。呪種種菓實諸藥。以為齋食勿食飲食。
又誦一字頂輪王呪。呪屍陀林鐵鑄以為輪。輻輞具足其作輪匠六根端嚴麗。若鑄冶治已。將一善伴詣阿素洛窟門。於窟門前懸像結壇。以佉陀羅木斫截燃火。燒設火食。以白芥子無槵患木葉黑芥子油。如法相和。坐茅草席右手把輪。一呪一燒滿十萬遍。則得破折阿素洛門內一切關鑰。第二十萬遍時阿素洛宮殿則大火燃。第三十萬遍阿素洛童女子眾等而自出現。恭敬白言大丈夫士今何作為願入宮殿其所同伴亦皆隨入。任所使為。呪者入時勿將伴去。何以故恐相殘害。若入去時右手把輪誦呪。直入至宮殿中。為阿素洛尊。阿素洛宮殿一切財寶悉屬呪者。窟中一切阿素洛大仙阿素洛童女。皆為侍從。若於世間遊行住者。身亦得如阿素洛身。壽命一劫。若住窟中亦得壽命一大劫住。若見那羅延輪憶念此呪。須破即破須全即全。往昔迦葉佛時有呪輪王。住阿素洛窟名輪王手呪仙。持輪出遊今猶現在。供養諸佛。
復有一字頂輪王大成就法。我昔因地曾為大商主。時名曰路摩。為成呪仙經過難處。憐愍世間。向諸比丘說佛本行。詣海岸沜潬亦詣河岸沜。一一如法印一肘佛塔數滿於千。於一一塔前以淨花香持獻供養。誦此一字頂輪王呪滿三百萬。乃以屍陀林鐵。使一巧匠六根相好端嚴清治潔身。令持此鐵鑄八寸輪。輻輞無疵輞刃鋒利。又以牛糞汁中浸洗於輪。呪一千八遍。即便伺候佛神通月。覓一良伴如法作法。專呪是輪滿一俱胝。令現火焰見已持把。則證身通遊空自在。往諸佛剎獲大威德。壽命一大劫化導眾生。
是故密跡主汝亦應知。詣大河岸沜如法清潔嚴諸壇場。中置一字頂輪王像。以諸花香。當日日如法隨心供養。誦一字頂輪王呪滿一俱胝數。則一呪一印塔數滿六百。然可作法。不候時日覓一卒去米嚲羅身支未壞無瘢痕者。以諸香湯而淨浴之。與著新淨衣服花鬘。臥置壇內。是時呪者結界護身結跏趺坐。呪令起坐心莫怖悚。安詳問言米嚲羅曰。為我說示過去未來善惡之事。長年仙藥樂之事。作金銀法。安怛陀那法。娜羅鉢底法。具為我說令我明解。若當呪者加以精進。倍誦其呪專一作法。即即能證大轉輪頂娜羅鉢底三摩地。是米嚲羅神隨為使者。能與諸願。
又法以鐵末。一一呪布內滿口。至百八遍。又呪於口乃令舌長尺餘出現。持以刀割米嚲羅舌。取右手持把。則變為劍。是時呪者則即得證為劍仙。騰往須彌山頂。一切天見皆大驚怕伏為伴從。是天帝釋分座同坐。隨至天宮位皆如是。常以六十千俱胝天眾前後導從。是諸天等皆大威德。身光赫奕。
復有諸天火天天王樂同為伴。如是證者。以一字頂輪王呪威神力故。以神足通於須臾時。騰往百千俱胝佛剎。種種遊戲。所至佛剎皆大震動。威光晃曜照諸地獄一切有情。飢者得食裸者得衣。苦者得樂。復有無量諸天天女圍繞歌讚。百千大劫遊諸佛剎。供養諸佛。若此界壞復當移詣他諸佛剎。如是功證德無量無邊。證菩薩地利濟有情。
又法准前結印護身。誦一字頂輪王呪滿六百萬。乃詣河岸沜。又印二一尺八寸佛塔。一呪一印一千八塔。一一塔前各置花香誦呪供養已。又准前覓一米嚲羅。沐浴著衣護身結界。臥置壇內。以七寶末一一呪布於口滿。滿百八遍。呪令口中吐出寶珠。光焰顯赫。呪者見已又復結印加法印身護身。持取寶珠。是時呪者則證大娜羅鉢底威德呪仙。神通自在騰往遊戲他諸佛剎。隨得無量大威德仙。同為眷屬。恒共供養一切諸佛大菩薩等。
又法准前護身結界及護同伴。以淨乳粥和酥。匙抄。一抄一呪布於口滿。又呪米嚲羅身。令自起坐却吐乳粥。即持銅器承取乳粥。呪者同伴各分半喫。喫乳粥已則證身通而為呪仙。
又法以右手掌覆按米嚲羅口上。呪令口出熱氣烝手。手則即作拳。又呪一千八遍。後以於拳擬一切有情。悉自調伏的定無疑若得口出火焰大光。即得證成大拳呪仙。
又法詣於蓮荷池岸沜。治結壇界面西安置頂輪王像。正於像前結跏趺坐。取以蓮華和酥蜜等。像前誦一字頂輪王呪。一呪一燒滿五百萬呪者。則見頂輪王像眼目顧視肢手動搖。呪者則得自然財寶。安壽富貴無苦無惱。除諸災難。又加精進取以蓮華。塗和酥蜜一呪一燒滿一千萬。則證大娜羅鉢底三摩地。若能倍滿二千萬。則證贍部州摩努使大娜羅鉢底三摩地。行十善行。若重倍倍依法作持。當得證壽四禰嚩中大娜羅鉢底三摩地。所作皆辦。如是法者我今略說的定不疑。乃往古曼殊室利菩薩。普賢菩薩。觀世音菩薩。得德大勢至菩薩。虛空手菩薩。及我釋迦牟尼世尊。皆於因地為凡夫時。怖於生死慕善知識求得斯法依教修習。脫諸煩惱今令得如是大自在處。是時如來重說頌曰。
輪王最上呪若有證成者
此界及他土一切無等過
容貌及威力而證於最上
譬若如來身殊特無倫匹
如斯頂輪呪五頂相應法
成證超一切如向以已分別
如來本法印及諸菩薩印
與於後世者成飾此呪王
是等無等印大力大勇猛
彼證法成就大勇難思議
十地諸菩薩所說呪印法
攝在此中用天帝亦摧伏
況餘惡有情示法不伏向
如是等為首我說成就法
是故成就者勤修如法持
縱不證悉地亦當離世間
佛深理趣門一切諸呪法
無量佛所說皆從此中現
爾時釋迦牟尼如來復觀大眾。告金剛密跡主菩薩重說頌言。
往昔諸佛說寶髻王如來
經中所說義皆集此解說
娜羅弭拏法捨嚩羅練伽凍誐
摩嶝伽呪法廣略皆此說
此等之成法勿於破法者
愚頑邪見人少分為解說
慳貪悋法者亦勿為宣說
以何不說示恐滅與此法門
貧窮匱法人不求菩提者
睡寤及行住亦不同共處
若有樂求者先與授三昧
教於壇呪法身口之法則
觀想心法門乃可為解說
如是輪王法過去佛建立
世間數量法采釆畫諸功工巧
輪王天中法而為眾生說
一切佛所說三種呪印法
呪者無深智字句法無解
誦句文顛倒貪瞋詖被嬈惑
毘那夜迦惱議義無證成就
耽著呪文字常樂空解說
不勤修誦持持誦議義無證成就
徒雜陋穢人勿說勿施與
顛倒著字法壞滅此經教
所施是法人議義無證成就
是故於此人勿妄示教法
好著名色欲願急證斯法
世間為大利議義無證成就
何待度眾生世間受眾苦
獨住於山谷為名為財利
發此心念誦議義無證成就
佛毀三種法是故應迴心
為法為眾生住持相應法
世有三匪心一切皆自性
撥無因果說一切不修得
云何是呪王修到無為地
是故觀二法精進福同因
伏諸天仙類智者不應謗
無智有過者修者似少成
呪況真實智者益世不成佛
如是輪王法三族成類品
敬祭一切天不歸向頂禮
如是輪王法次第之儀則
如上已教說化修者咸受持

一字佛頂輪王經卷第

一字佛頂輪王經卷第
大唐南天竺三藏菩提流志譯
世成就品第十爾時釋迦牟尼如來。於是之時復入一切佛不思議陀羅尼頂法光王境界神變三摩地中。其殑伽沙一切諸佛。俱是之時亦入一切佛不思議陀羅尼頂法光王境界神變三摩地中。是時金剛密跡主菩薩。從座而起合掌恭敬。繞佛三匝却住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密跡主菩薩。汝靜諦聽一切諸佛五頂輪王。異呪同法。能成頂輪王呪佛眼呪等無量威德無量業事。能現種種大不思議。利益眾生。從一印中生差別印。差別通用。等皆成就無量事故。
一切頂輪王根本心印之一以左右二頭指二無名指二小拇指。右押壓左相叉入掌中作拳。其二大拇指並雙屈頭入掌中。其二中指直竪合頭。是一法印通諸佛頂成就法。用其諸一切惡天龍神藥叉羅剎阿素洛迦樓羅緊那羅摩呼羅伽毘那夜迦。見輪是印悉皆怖走印呪曰。
娜謨皤伽嚩底瑦塢瑟膩灑野唵𤙖卓嚕嚕二合𤙖畔馱窣嚩訶
是一印呪具大威德。若常輪結自護護他。得大安樂蠲除眾苦。利諸有情。亦能營辦一切事法。
一切頂輪王同請喚印之二准根本印。唯以二中指頭。下上微微來去印呪曰。
娜謨皤伽嚩底瑦塢瑟膩灑野翳呬曳呬薄伽畔達麼磨邏惹跛囉底撦麼麼揭堨儉健馱補。澁跛度跛嚩廩者慢遮避囉乞灑灑二合跛囉底㰤嚲嚩攞播邏訖囉摩野窣嚩訶
是一印呪。捧持白花呪之三遍。請召一切諸佛五頂輪王菩薩種族壇中會坐。
一切頂輪王供養印呪之三此中供養印准餘供養印用。
娜謨皤伽嚩底瑦塢瑟膩灑野縊摩𤙖健談補澁帆度帆嚩琳儞帆者跛囉底撦歌㰤囉歌㰤囉薩嚩勃馱地瑟恥羝達麼囉惹跛囉底㰤跢野窣嚩訶
是一法呪。若供養時持以塗香燒香香水花等及諸飲食。皆呪三遍持獻供之。
一切頂輪王請喚火天印之四准根本印。唯惟改屈二中指。如半環勢。頭勿相著。是一法印。請喚火天而供養之。若獻供畢發送火天。則却直伸二中指頭印呪曰。
娜謨皤伽嚩底瑦塢瑟膩灑野翳呬曳呬諦劭摩理禰䞘娜曳窣嚩訶
是一印呪燒火食時誦之三遍。先請火天燒食供養。後乃燒食供養諸佛菩薩金剛及諸呪神。
一切頂輪王發遣火天印呪之五此發遣印准前請印用。
娜謨皤伽嚩底瑦塢瑟膩灑野耶呬耶呬諦劭摩理禰䞘娜曳窣嚩訶
是一印呪所獻火食都已周畢誦三七遍發遣火天。
請召五頂輪王印呪之六此呪印准前請印用。
娜謨皤伽嚩底瑦塢瑟膩灑野唵𤙖播囉爾嚲唵𤙖入嚩攞爾唵𤙖若曜誐嚲虎𤙖唵𤙖姥𤜲馱𩕳索唵𤙖麼麼麼虎𤙖𤙖二合𩕳
是一印呪啟召五頂輪王及一切佛菩薩諸呪仙神。亦通塗香散花燒香供養法用。
摧碎頂輪王印之七准根本印。唯改屈右中指頭。拄左中指上第一節文。其左中指直竪伸之。是一法印亦名淨治地印。力能成就一切諸事。結界護身治地灌頂。悉皆通用印呪曰。
娜謨皤伽嚩底瑦塢瑟膩灑野唵𤙖弭枳囉拏度曩度曩度
是一印呪若為毘那夜迦嬈惱障者。常以是呪灌頂護身結界結壇一切通用。若作一字頂輪王大法壇者。淨屋舍時當誦此呪呪燒火食灰白芥子等。一百八遍相和持。散屋舍裏外四方。淨界。或以一切頂輪王心呪呪水灰等。周遍散灑。或用本所誦持身呪心呪呪之。又誦摧碎頂輪王呪呪佉陀羅木橛四枚。一百八遍釘之四方。結為壇界。
一字頂輪王摧諸惡神鬼印之八淮根本印。唯改屈左中指頭。拄右中指上第一節文。其右中指直竪伸之。是一法印。亦名一字頂輪王心印。力能調伏障礙毘那夜迦諸惡神鬼鬼神常輪是印。摧諸障難。灌頂沐浴悉皆通用無諸障惱印呪曰。
娜謨皤伽嚩底瑦塢瑟膩灑野薩嚩弭䞘娜苾擴壙縒迦縒曩迦囉野咄露䋾野窣嚩訶
是一法呪。能摧一切眾惡神鬼。并呪同伴蓋覆護身。四方住立施為大法。
大難勝奮怒王印之九准根本印。唯改屈二中指。右押壓左。各頭竪押壓左右指背岐間。是一法印。若常輪結。能滅眾罪得大安隱。不作惡夢。於扇底迦法偏用為勝印呪曰。
娜謨皤伽嚩底瑦塢瑟膩灑野薩嚩怛邏跛邏爾嚲野唵𤙖捨麼野捨麼野扇底但底達麼邏惹皤使底摩訶苾地地二合地也二合薩嚩喇唎詑娑馱𩕳窣嚩訶
是一印呪。以一新淨二斗㪷白甆甕子。滿盛香水置。壇中心。呪一千八遍灌頂浴身。能遣一切罪垢災厄毘那夜迦。晝夜獲安蠲眾惡夢。密跡主此名略說一印。生差別印隨諸法用。若廣解說如是流布呪者教行。一一之法則有無量無假數廣說。何以故我於餘部已廣分別五頂輪王呪共佛眼呪法及諸呪法。是故今於此中略說五頂輪王成就呪法。以呪神力證所解脫。是一切佛所佛子說。言以精進力誓利眾生種種苦。受世間安樂。是知呪者為利眾生斷諸疑網。發勤精進而修習之則證成就。
密跡主若當呪者。以大精進久受持呪而不成證。又當作一四肘方壇。如法泥飾處壇中心。畫彩一肘一百八葉七寶蓮華。於花臺上畫七寶輪。又東門首畫采輪印。次南門首畫彩三戟叉印。次西門首畫彩龍王印。次北門首畫采釆三股金剛杵。次四角中十字交叉畫。二五三股金剛杵印。以二斗㪷淨白瓷甕滿盛香水。正置壇心蓮華臺上。日日加以大難勝奮怒王呪。呪一千八遍如法自持又呪七遍。灌頂浴身心口發願。
准前大灌頂法發願云云。
日常三度滿三七日或七七日。准前持誦。即得一切障礙毘那夜迦惡星災怪悉皆散伏福德增長。速證一字頂輪王呪大三摩地。
密跡主是五頂輪王。又有少法。但憶誦持結如來頂印。印於頂上呪印三遍。則成擁護。或以燒火食灰。或以白芥子呪之七遍。帶頭髻身亦成擁護。
若有災厄魍魎諸疾。合白線索一呪一結。帶佩身頸則得除滅。
若屍陀林作諸法者。結印誦呪一百八遍。則護益蓋身任所作法。
若扇底迦准下作法。以酥一呪一燒則得法成。
若取伏藏。以淨鍊。酥一呪一燒一千八遍。取無障礙。或以白芥子一呪一燒一千八遍亦得無障。
若欲開阿素洛門。前摩隨心壇。燒香供養誦三洛叉令阿素洛門關鑰折開。又以白芥子鹽等分和自身嚕地羅。每日三時兩指持。一呪一燒一千八遍。滿三七日是阿素洛窟宮殿皆大火起。阿素洛女眾俱出窟門。迎廙呪者施長年藥。與杵輪劍雄黃悉地。或復恭敬請將窟內。呪者若見惡阿素洛者。當結如來頂印。一呪印一向擲印。滿一七遍則悶躄地。
又法常食大麥乳糜。摩檀誦呪滿三洛叉。則於夢覺。得長年藥而噉食之。
又法於月蝕時。摩壇燒香。是時呪者特持勿觀月。銀器盛乳置壇中心。專心呪乳月還如故。即持飲服能除一切身中厄難。
又法詣山頂住。常食粳米乳飯。面東跌坐。結印誦呪滿三洛叉。乃於三日三夜不食不語。以菩提木齊截燃火即當持此油麻酥酪等分相和。於三日三夜一呪一燒勿使間斷。滿三日夜欲明之時。則得吉祥稱財寶自然。
又於山頂作隨心壇。正於壇心置舍利塔。常於塔前面東趺坐。每日一呪蓮華。一置塔前。滿一洛叉。能轉短命薄福之人福壽增倍。
又法詣於河岸沜。純以白檀香泥塗蓮華上。一呪一擲河中滿一洛叉。亦蠲罪垢福慶逾遠。
又法以白芥子和油。日三時一呪一燒。一千八遍。滿七日已則得他人而自敬伏。
又法若欲淨行婆羅門恭敬讚伏。當燒白花。若欲剎利恭敬愛伏。當燒黃花。若欲田利之人愛敬順伏。當燒黑花。
若欲遣伏邪見惡人者。以稻穀糠苦楝棟木葉毒藥。等分相和一呪一燒。則得遺伏。
若罰怨人。以黑芥子一呪一燒則得摧伏。
若欲調伏步多鬼畢舍遮鬼者。以欝金香一呪一燒。時別一千八遍。滿三日夜則自敬伏若欲遣伏作病鬼者。結印誦呪。每呪遍復後。加誦泮字。
若人著於虫毒藥毒。悶惱疼痛。呪者呪之每呪遍復。加誦若𩕳二字七遍。又加莫摩摩三字七遍。又加宲字七遍。又加䋾穆二字七遍。如是加字皆默音誦攝禁於毒。
若欲禁鬼。呪復加誦底瑟侘底瑟侘字。或加迦䋾迦䋾或加𠻐𡀔路𠸪訖灑𠻐𠸪路訖灑則禁身住。若加𡃝馱𡃝馱。則禁鬼喉氣不通泄。
又法取孔雀尾一百八枚。繫束一處。於日月蝕時摩壇安像。當於像前置孔雀尾。結印誦呪呪孔雀尾。乃候日月還復如故。執持是尾隨用搖拂。能作一切吉祥之法。若拂著毒人者毒漸除滅。如是等法隨所作修一切皆成。
若欲殃罰鬼神病者。以鹽和油一呪一燒。則殃鬼病。
又法以瞿摩夷揑鬼形像。置於像前持刀。一呪刀一截鬼形手脚肢節。能令真鬼肢節疼痛。
若欲豐饒。以諸乳木齊截然火。持諸菓子酥蜜相和。一呪一燒則如所願。
又法以白油麻和於酥蜜。一呪一燒亦得如願。
又法以骨路草寸截和酥。一呪一燒滿一洛叉。則轉正定業福命逾壽。
又法以酥一呪一燒得大威德。
又法酥乳相和一呪一燒得大安隱。
又法酥酪相和一呪一燒得大財食。如是火食每日三時時別一千八遍。各滿七日則得成就。
復次蜜密跡主。又有一字頂輪王法王大法樂成就者。於舍利處或高山頂。燒香供養面東趺坐。結印誦呪滿三洛叉。乃炒煼稻穀花和酥酪蜜。像前趺坐。每日三時三指之。一呪一燒一千八遍。滿一洛叉。則詣大山松柏林處。三日三夜不食不語。面東趺坐。結袈裟角。誦一字頂輪王呪。呪之滿一洛叉。若是俗人呪髮梳結滿一洛叉。即證安怛陀那。世間遊行不為人見。
又法詣山頂住。每食大麥乳糜。常面於日結跏趺坐。誦呪滿一洛叉。亦得證於安怛陀那。
又法以左手為拳。呪滿一洛叉證如上法。
又法若月蝕時。塗隨心壇。以赤黃牛生酥盛赤銅器置於壇內。把赤銅筯調調攪酥呪酥不絕令現三相。一沸沫相。呪人服者得大文聞持。二現煙相。呪人服者得大安怛陀那。三現光相。呪人服者得證識通。能知三世。成就雄黃法亦如是。
又法舍利塔處。高山頂處。阿蘭若處。深山谷處。河泉池處。造作輪法劍法杵法杖法黑鹿皮法等。皆各先呪一千八遍。然乃依法作法誦呪。皆證如上三種悉地三昧耶故。
又法以未壞米嚲羅。清淨沐浴著新淨衣。頭著花鬘塗八肘壇。當壇中心頭東仰面。臥是米嚲羅。又以佉陀羅木橛四枚。深釘入地。則便繫縛米嚲羅兩脚兩手於四橛上。呪者亦淨沐浴護身結界。食三白食。騎是米嚲羅心上。先呪米嚲羅三萬一千八遍。即當持以乳粥。一抄一呪一布米嚲羅口。滿乃休。但一心呪是米嚲羅。令自動起口吐乳粥。呪者見已持赤銅椀。隨即承取而自噉之。則證呪仙。
若呪金末布米嚲羅口。如前呪動。口吐一切寶莊嚴具。取持佩帶亦證呪仙。
若呪鐵末布米嚲羅口。如前呪動口吐其劍。取之持執亦證劍仙。
若呪白芥子布米嚲羅口。如前呪動。口吐瓔珞取持佩帶則證呪仙。
若呪油麻。布米嚲羅口。如前呪動。令說一字頂輪王三摩地門。又以右手罯揞米嚲羅口上。如前呪之令現三相。一自語相。問所求事即為說之二起動相。樂為使者三口光出。呪者乘騎俱騰空界。
復次密跡主是五頂輪王。復有同成藥法。是諸佛說。以少功力則得成就。當以羯儞迦囉華蓮華鬚素嚕旦須惹蘇嚕丹惹那三物等分。和搗為末。水和為丸盛銀合中。於日月蝕時摩二肘壇。壇心安像置合像前。呪是藥合令現三相。若得煖相。帶者則能調伏一切人類。若得煙相。佩者則證安怛陀那。若得光相。佩者則證世間呪仙。若聞雷聲霹靂之聲。或像動搖。名得證於下品悉地。若見惡相。改修火法。每日三時以酥蓮華稻穀華等。相和指。一呪一燒時別一千八遍。滿於七日。又准前法修印佛塔滿一洛叉。則加福祐得大成就。
若作法時聞見訖哩迦羅縒虫蟲聲。加迦迦鳥等好聲。入壇作法則得成就。
若誦呪遍。常聯歸命一一誦持。迴施有情。得最上證大福聚蘊。若有愚智癡尠福有情。三千日中誦持斯法。無量諸艱苦乃得成就。是故修斯法者。精信一心淨持戒行。沐浴清淨不營雜法。唯惟持此法為謂求佛果救濟眾生。則得福果最上證地。常得大梵天王天帝釋等。及諸大天大威德者冥夢擁護。若有呪者不依斯教。呪況如世間下劣愚民不依方書。作長年藥。自服食之求於延壽。反夭滅身。又如合鍊金銀匠人。不解陰陽懸像法度。又復不依教法不祕作法。亦無所成。為他謀害。又如採伏藏人不依方法。外泄漏法。則為神鬼國王惡人殃害喪身。密跡主此法亦復如是。若有人能依教方法發菩提心。讀誦受持聽聞思修。則獲勝福一切成就。何以故是法以於聞智信智思智修智真智持智。得是證成。是故此法我以廣略。當為為當有情說是法教。
一字佛頂輪王經護法品第十一爾時世尊復觀會眾。告金剛密跡主菩薩言。於當世時多有有情。下劣精進下劣修學。我慢邪慢瞋癡具縛。慳貪嫉妬懈怠邪命。儀服徐行外示賢善內無真見。不依律教心無慚𧹞。言常詖諂耽著名利。魔所嬈惑唯說斷見。空無有法。如斯有情意思業思。晝夜如是。雖多功苦受持諸呪。永無證効。我今為斯魔業有情。破黑業故。說往諸佛難勝奮怒王呪。為令利益此之有情得最上證。有能精心每日三時受持誦者。則得破滅一切障難魔所家業。
於時金剛密跡主菩薩。歡喜踊躍禮佛雙足。曲躬前立偈白世尊。
救世大覺主智者所恭敬
我今願樂樂願聞難勝奮怒呪
爾時世尊告金剛密跡主菩薩言。汝善思念我今即說大難勝奮怒王呪曰。
娜謨喇唎怛娜娜二合怛囉囉二合耶野娜莫薩嚩勃馱菩地薩得廢䌎怛地他爾泥爾泥爾娜嚩利黎嚲詑誐唎嚲縒㰤惹羝薩嚩勃馱𩕳曬弭諦𣘨慕祇跛囉底㰤羝播邏爾羝弭囉臡弭誐嚲皤曳弭麼黎梨䁥捺囉囉二合塞囉囉同上二合米皤嚩底曳迦弭㘑娜以羝努囉地誐謎薩底曳曳二合𩕳囉矩黎梨摩囉嚩攞弭那捨𩕳舍枳野姥泥塞諦惹娑嚩隷曩寐曳拏𠻐乞灑𠻐乞灑摩𤙖縒跛嚩琳薩嚩諾薩嚩迦琳囉惹注嚧娜箇近攘捨𩕳密窟僧荷釾䞘囉囉二合縒哩塞跛禰嚩健闥嚩奈誐藥䞘灑囉䞘灑縒比跌履比舍者步多多阿鉢塞麼囉布嚲那迦䋾布嚲那迦驅𤜲怒塞嚲囉迦謎跢攞訖二合姐羯摩拏曼怛囉囉二合曜誐注𤜲拏曜誐拏緊儞曜劭㰤邏薩嚩皤野訥瑟柱鉢捺囉囉二合暮鉢薩俣皤野細瓢娜謨窣覩皤伽底野瑦奈囉避腎臡臡二合呬呬喇唎怛娜娜二合矩攞縒摩室二合羝弭理弭理迦捨馱覩俣者㘑企企薩嚩嚲詑誐跢野室邏嚩迦楞迦囉步羝泥弭揟揖野沒囉囉二合㰤麼嚲詑誐跢努誐羝弭濕嚩嚩二合振底耶耶二合嚩攞皤邏訖囉囉二合謎那暮皤伽嚩妲皤邏爾羝䞘灑𠻐䞘灑麼麼馱羅尼健惹寫薩嚩訥瑟柱鉢捺囉囉二合皤耶細䌎窣嚩訶
密跡主是難勝奮怒王呪。能破一切魔王魔眾。能增勇猛大威德力能持呪力大三摩地。汝應知之。
難勝奮怒王心呪娜莫颯跢南三藐三勃馱南薩室囉嚩迦僧㰤南薩嚩謎囉皤耶底跢南弭跛始諾塞諦惹娑㗚地者始企曩塞怛詑弭濕嚩嚩二合部跛囉腎壞耶臡嚩訖囉囉二合𦁐愻娜那嚩隷曩者迦娜迦姥泥始乞灑灑二合耶迦始野跛寫悞摨囉比舍枳野僧㰤寫寐理曳拏窣嚩悉底皤嚩覩麼麼馱囉尼健惹枲野野二合薩嚩薩埵嚩嚩二合難者薩嚩皤曜鉢捺囉囉二合米䌎怛地他惹曳弭惹曳惹演底弭惹演底爾爾旦惹曳惹演羝爾羝播囉爾羝摩囉細攘跛[＊]囉末娜𩕳曳窣嚩訶
爾時如來說是呪時。三千大千大地諸魔宮殿一時皆大六反變震動。是時如來告金剛密跡主菩薩言。此呪是我所說。稱讚七佛神通十力功德為令利益諸有有情。受持成就一字頂輪王呪及諸呪者。令淨如法書寫佩帶頸臂頂上。則速成證呪神宜冥逐圍繞護念。若有詣往淨不淨處。應先誦是難勝奮怒王心呪三遍。則常不為一切天魔沙門婆羅門而作惱亂若藥叉羅剎毘那夜迦卑舍遮鬼鳩槃荼鬼諸惡神鬼。若有起心伏不不伏違逆此心呪者。則不得入毘沙門城。則已背叛金剛種族及自種族。是故密跡主。此奮怒王心呪。有大威德能成護衛一切事業。諸佛菩薩悉皆隨喜。
一字佛頂輪王經證學法品第十二爾時世尊見知法界一切有情無明堅蓋垢障纏惑分割剖未盡。復告金剛密跡主菩薩言。我為一切苾芻苾芻尼信男信女等。持此不可思議一字頂輪王印呪樂成就者。說所修行三昧耶門。應各持清淨戒戒支發菩提心。請阿闍梨。作受法壇灌頂授法。淨如法行善根具足。依善知識念修六念。善巧方便觀知真如實法法界如虛空性。入深般若波羅蜜多。無二無二行心不放逸。口不妄語。常不卒暴。瞋惱我慢故相嘲誂。謗說有情。依學三世諸佛菩薩境界法行。善解分別隨喜修習。不惜軀命遠離人間。住阿蘭若每日三時。發菩提心歸佛法僧。如法自誓受菩薩戒。憶持不忘如所聽習。思惟法義修四攝法。塗掃佛塔摩壇供養。發勤精進心口唯一。內外清淨住無住相。應常謙下恭敬和上尚闍梨同學。憐愍有情了達密義甚深法門。恒樂精進濟度有情。住於佛道。如是相應則得證成一字頂輪王法。於當來世身真金色。相好殊特具不思議。純以七寶耳璫環釧花冠纓瓔珞而莊飾之。身相光明過百千日。映蔽眾相皆不現之。密跡主如是證成一字頂輪王法。人眾見者皆大歡喜。如如意樹所樂圓滿。
復次密跡主若有菩薩。證此一字頂輪王法。心樂變化天諸美食。施雨地獄一切有情。則皆圓滿。亦得世間意樂喜滿。若有發心為諸有情。修成一字頂輪王法者。十地菩薩亦不能障我此一字頂輪王法。密跡主是呪於諸呪中而最為上。若成就者菩薩萬行悉皆圓滿。所有十重一切罪垢。地獄之報悉皆除滅。獲諸神通一剎那頃即遍遊往阿迦尼吒天。行菩薩行得一切佛菩薩獨覺聲聞諸天喜見讚目觀歎。若欲遊往無量無邊一切世界。導化眾生。隨彼言音說諸法者。亦皆遊往無量無邊種種世界。隨所世界現種種身。皆得端好。隨其形類言詞靡特悉皆圓滿。是時如來重說頌曰。
成就頂輪王法法呪人相好超特那羅天延
諸呪仙天大威者各手執劍若青蓮
相鬪紛騰如雲轉威光勇奕映空天
若遇頂王法呪人咸或心息伏等投然
密跡主我今復為一切呪者。略說三種地成就處。一者上地。二者中地。三者下地。淨不淨處。如是三地各復有三。智者善知。言上地者。所謂天上有三勝地。成上悉地。言中地者。謂大河沜海沜泮山中。如是三地成中悉地。言下地者。謂大泉池有蓮華處。多花菓林處。屍陀林處。如是三地成下悉地。一切呪法亦如是說。若惡國王處。多賊難處。雜惡同伴饑饉等處。皆不同住修治作法。所修治法復有三時。不可修習。善分別知。一極熱時。二瀑雨時。三極寒時。不於是時修治大法。日修治法。復有三時善分別知。一從五更至日晨時。二從午時至日未時。三從酉時至夜亥時。如是時中誦念作法皆得圓滿。
一字佛頂輪王經護摩壇品第十三爾時世尊復告金剛密跡主菩薩言。有三密法善分別知。若不解知所念誦法則不成證。所謂火壇法。鑪法。燒時食法。謂是三法。各別有三。法不同一。若同一者則殃咎生。是毘柘嚕迦鑪燒時。作法不作補瑟胝迦法扇底迦法。何以故如毒藥不盛甘乳。若盛乳中乳亦隨毒。是故說三。
扇底迦火壇。方量四肘或復三肘。如法泥拭。處壇中心圓掘撅鑪坑。深十六指闊三十二指。正於坑底又作土臺。高四指量。又可臺面泥揑十二輻輞角輪。高一十指量。以白黃土泥。如法泥鑪。於壇東門畫十二輻金輪。南門畫三戟叉。西門畫龍索印。北門畫金剛杵印。四角各畫二金剛杵。十字交叉。起白月一日洗浴清淨著白淨衣。唯食乳飯乳粥酪粥。盡斷言論心清恬寂。壇中誦念至日沒時。壇鑪南面敷茅草席。面北安坐。當以櫁木柏木桑木構楠木如是等木。隨得一木亦得通用。長一磔手兩頭齊截。酥蜜相和塗搵兩頭。一一呪之。鑪中方累如法然火。叉以青稞大麥小麥豆粳米烏油麻。各皆等分和酥乳酪。日日三時一呪一燒時別一千八遍。滿一七日或滿半月或滿一月。則得除滅一切罪障一切災厄。福命增壽一切安隱。世間一切惡星變怪不吉祥相。亦皆散滅。夜日沒時是淨居天眾下遊此界所集會時。樂成世間安隱法故。如是作法。每欲至時。以白淨土稀泥。遍鑪摩拭。
補瑟置迦法者。准前扇底迦法。作壇畫印。唯改鑪坑方圓量二肘深亦二肘。坑中土臺圓闊一肘。量高四指。可臺面上泥揑八葉蓮華。是臺花葉皆令分明。以赤黃土泥如法塗拭。起白月一八日潔身清淨著白淨衣。食三白食斷諸論談論。壇中念誦至日出時。住壇鑪西面東安坐。坐茅草席發歡喜心。以櫁木構楠木桑木柏木。長一磔手兩頭齊截。以酥蜜乳酪相和。皆搵兩頭一一呪持。鑪中方累如法然火。以蒸粳米飯及烏油麻等。二皆等分用和酥蜜酪乳。一呪一燒一千八遍。滿一七日或滿半月或滿一月。如是作法即得成就吉祥豐樂。是日出時吉祥諸天下遊此界。歡喜集時。樂成世間求豐饒法。如是作法。每欲至時以淨赤黃土。泥淨塗拭鑪。又以摩羅木或楓香木或柏木。日日三時斫截然火。以骨露草截和欝金香及酥蜜等。燒焯火食。為補瑟胝迦。求大豐饒諸眾善法。又以波羅奢木齊截然火。當以烏麻酥蜜白芥子相和。燒呪火食。亦得成就三種法故。
毘拓嚕迦法者。起黑月八日。或黑月十四十五日。著青赤衣。作飾三肘三角火壇。掘深一肘。一角指東一角指西。一角指南。其壇上唇。令闊三指。唇高二指。坑底泥揑一尺三戟叉頭。量高三指。頭刃指南。以黑土泥周遍塗拭。至日午時夜半時。住壇北面左足踏右足上。端身蹲坐。顰嚬眉努怒目瞋怒誦呪。以酸棗木苦楝棟木。長一搩手頭銛斫截。於壇鑪中三角累然。又以臭花黑芥子糠鹽人薩底計捨。和自身嚕地羅。一呪一燒一千八遍。時別如是滿終三日或滿七日。則彼障礙惡神鬼等身患殃疾。支節疼痛或身災沒不能障惱。如是作法若為自身貪求財寶。則不成就。當復墮墜於阿鼻地獄。是午時夜半時乃是諸惡藥叉羅剎神鬼遊行集時。樂願成就世間一切調伏他法。如是作法。每欲至時皆以黑土泥。遍鑪摩拭。
密跡主是正月二月四月八月九月臘月。此斯等月白月一日至十五日。月朔時吉。修求求修大法決定成就。正月多諸難時。作上中法。若有雷電相應相現。決定無障速證成就。二月風難。作安隱法有大風相。四月雨難。作降伏法有大天雨相。八月九月無寒熱時。作富饒法當有雷電雹霹靂難相。唯於臘月作求法者。無諸難相。如是諸起記難。皆上成相。是六箇白月時。一日至十五日。當令修趣扇底迦法補瑟置迦法。一切成就無上願事。是六箇黑月時。一日至十五日。亦作補瑟置迦法毘拓嚕迦法。一切成就願求法事。如是二法若鬼宿日時。若月蝕時。如法建修得最上成。唯日蝕時通上中下作成就法。如是作法皆以白黑等月一日三日。或於五日或於八日。或十三日或十五日。舉修諸物成就法事。
若作猛利成就法者。還依猛利宿曜時作。或准三種事法相作。其所成就三事法品。各如本法尊指授。時分正月二月是春首時。上雨初節。應於是時通作上中一切事法。三月四月後春夏時。上雨中節。應於是時作毘拓櫓迦法。五月六月中夏熱時。中雨下節。要無欲成者修下成法。七月八月末夏秋時後雨中節。應於是時作扇底迦法。九月十月末秋冬初首冬上節。應於是時作補瑟置迦法。如是春夏秋冬時等。應宜成就三種悉地。各上中下九品分別。夜有三時。初夜下時。初夜相現是下成就。中夜中時。中夜相現是中成就。後夜上時。後夜相現是上成就。於初夜時。是作扇底迦法時。於中夜時。是作毘拓嚕迦法時。於後夜時是作補瑟置迦法時。如斯三時九品分別知其時節類法相應是三時分所說法相上中下事。惟唯日月蝕時修諸法事。不觀時節。若樂猛利成就事法及毘拓嚕迦事法。於日月蝕時。如法作者。得上相應。凡法起首願祈成者。皆令一日二日三日斷食不語。其上中下修悉地法。於十二月中類日。應知每白月一日至十五日。作扇底迦補瑟置迦一切成就解脫事法。每黑月中一日至十五日。作毘拓嚕迦降調伏法若有災難不應侯時隨事作法亦得禳除。
密跡主是上中下應作法時。不應作法時。呪者善知則得成現三種法悉地。是故密跡主。若當呪者。成就一字頂輪王祕密法者。應常持以風楓香木榓櫁樒木柏木壇木。齊截然火。持以烏麻和酥乳等。日日三時燒焯供養。則得呪神歡喜守護。與三悉地。密跡主如是得證三悉地者。以身口心如法界性不變異性。如如不動修習律法誦法火法。則得昇證三種悉地。一天上悉地。二虛空悉地。三地上悉地。此證三地。隨上中下所修持法得法願財。
密跡主若欲成就一切呪法。應起正見慈悲一切。供養諸佛不居世法。求無上道偏功印塔。則速成就。證三種地。現世滋增福善圓滿。當所生生之處常受福樂。
復次密跡主此呪王呪。是所過去無量無數同名異名一切如來。皆凡夫時。同得證是一字頂輪王呪無上菩提三摩地法。成等正覺。我亦證成是一字頂輪王呪無上菩提三摩地法。成等正覺。
爾時世尊重以佛眼。觀察無量無邊一切佛剎。殷勤三告金剛密跡主菩薩言。我餘呪部所說律法成法作法固法果法壇法火法。於此法中任皆取用。是軍吒利金剛部成就之法。及佛部法觀世音部法金剛藏菩薩部法等說印呪法。皆任取用。以彼呪力毘那夜迦不能障惱。所有金剛種族苾地逾嚲麼印法。亦於此部而任取用。
密跡主是故呪者永不應食葱蒜韮油蘿蔔地肥等食。世所臭食穢食宿食皆不應食。若其食者則不證成悉地驗法。如是等法略說少耳。若我住劫廣演解說。於少分中亦不窮極。何以故是我本所證獲無上正等菩提之處。亦是過去一切如來證於無上正等菩提之處。是故密跡主縱諸如來菩薩摩訶薩等。住百千億劫以種種方便。說是一字頂輪王三摩地呪法少分之耳事。而亦不盡。若當有人得此一字頂輪王法王。如法修行受持讀誦恭敬供養。從此生際乃至菩提。更不退轉。應知是人早已過去積集資糧菩提善根。由此因緣。是故今得此一字頂輪王法王具足圓滿。時金剛密跡主菩薩諸大菩薩。大苾蒭眾諸天呪仙龍神藥叉羅剎乾闥婆阿素洛迦樓羅緊那羅摩呼羅伽。及於世間一切人非人等。一時聞佛說是經已。皆大歡喜信受奉行。

一字佛頂輪王經卷第
