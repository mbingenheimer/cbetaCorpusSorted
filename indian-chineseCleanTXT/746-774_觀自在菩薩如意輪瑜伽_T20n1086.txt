
觀自在菩薩如意輪瑜伽
開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯唐北天竺三藏沙門大廣智不空奉詔譯特進試鴻臚卿大興善寺三藏沙門大廣智不空奉詔譯
我今順瑜伽金剛頂經說
摩尼蓮花部如意念誦法
修此三昧故能如觀自在
先擇其弟子族姓敬法者
多人所敬愛智慧而勇進
決定毘離耶覺慧常不捨
盡孝於父母淨信於三寶
樂修菩提行於四無量心
剎那無有間常樂大乘法
住於菩薩戒恭敬阿闍梨黎
一切諸聖者成就堅固力
丈夫之勇猛善通相應門
常樂寂靜行智慧無所畏
以戒常嚴身精修祕密乘
敬依理趣道一心無所悋
常樂聞妙法曾入三昧耶
從師獲灌頂既蒙印可已
不久當成就弟子具此相
方可為傳授此即如意寶
能成諸事業如經說處所
山間及流水清淨阿蘭若
隨樂之㵎谷離諸危厄怖難
隨力嚴供具養行人面於西
漫提自在王次禮餘方佛
以五輪著地如教之敬禮
雙膝長跪已合掌虛心住
誠心盡陳說三業一切罪
我從過去世流轉於生死
今對大聖尊盡心而懺悔
如先佛所懺我今亦如是
願承垂加持力眾生悉清淨
以此大願故自他獲無垢
密言曰。
唵　薩婆嚩婆　嚩輸馱　薩婆達麼　薩嚩婆嚩輸度唅
行者次應隨喜一切諸佛菩薩所集福智。
過現三世佛菩薩及眾聖
所集諸善根合掌盡隨喜
如我身所集歡喜無有異
次應右膝著地芙蓉合掌置於頂上。想禮一切如來菩薩足。
密言曰。
唵鉢頭麼微
禮諸佛已全跏半跏全加而坐。或輪王跏加。隨意喜而坐。
作此坐印已觀遍虛空佛
己身各於前住彼眾聖會
止觀從膝上旋舞當心合
如蓮之未敷想禮於諸佛
次結三昧耶當心堅固縛
檀慧禪智竪金剛蓮花印
通持蓮花者警覺眾諸聖已
誦此密言曰
唵跋折羅囉二合鉢頭麼麼三麼耶薩怛梵
由結此印故佛及善逝子
諸大名稱者妙觀察攝受授
憶昔本誓願對於遍照尊
不違教令故加持使圓滿
次結一切諸佛如來安安樂悅意歡喜三昧耶印。
十度堅固縛忍願中交合
檀慧與禪智各相合而竪
密言曰。
唵　三麼耶乎蘇蘇囉多薩怛梵
由示是此印故諸佛及菩薩
一切執金剛皆悉妙歡喜
次當開心戶入金剛智字
觀於二乳上右左怛囉左右吒
如宮室戶扇殊勝金剛縛
三業同時發拍心開兩字
密言曰。
唵跋日囉滿馱怛羅囉吒
無始熏種子所集之塵勞
今以召罪印集之欲摧碎
十度堅固縛忍願伸如針
進力屈如鉤心想召諸罪
想彼眾罪狀植直髮裸黑形
及反印刺於心觸已誦密語言
三業相應故能召諸罪積
誦此召集已方作摧碎法
密言曰。
唵薩婆播波婆迦哩灑拏尾輸馱娜三摩麼耶跋日囉吽薩怛嚩二合吽若
召入於掌已方作摧碎法
前印內相叉稱𤚥縛諸罪
忍願俱伸直有怛囉吒字
想為金剛杵相拍如摧山
忿句及怒形能淨諸惡趣
誦已忍願拍三七隨所宜
密言曰。
唵跋日囉播尼尾薩普普吒也薩婆播也滿馱娜儞鉢囉母乞灑也薩婆播也蘖㜸底避藥薩婆薩怛挽挽薩婆怛他蘖㜸多跋日囉三磨麼也吽怛囉吒
以此此以相應故門先佛方便說
三業所積罪無量極重障
作此摧滅已如火焚枯草
有情常愚迷迷愚不知此理趣
如來大悲故開此祕妙門
次當結入印內如來智字
二羽堅固縛禪智入於中
以進力二度相拄如環勢
觀前八葉蓮其上置阿字
二點嚴飾故妙字方名阿惡
色白如珂雪流散千光明
想以進力支捻字安心內
三業齊運用誦此密真言曰
唵跋日囉阿味捨惡
既想入心中字相逾光耀
此即法界體行者應是觀
不久悟寂靜法本不生故
三世諸如來金剛身口意
皆以妙方便持在金剛拳
以此闔心門智字獲堅固
便屈進力度住拄於禪智背
以印觸胸已即誦此妙言
唵跋日囉母瑟致致𤚥𤚥
行者住等引二羽堅固縛
仰置於臍下禪智蓮花葉形
此名三昧印誦此密言曰
唵三摩地鉢頭迷紇哩
出息及入息住阿那波那
想佛遍虛空彈指警覺我
佛子汝云何成無上等覺
不知諸如來實相之妙法
既聞警覺已行者復白言
云何名真實願最勝尊說
諸佛皆歡喜作如是勝言
善哉摩訶薩能作如是問
汝想於心中所內惡字門
以字徹於心誦此密言曰
唵止多鉢囉底味鄧鄧迦路弭弭弭平
當默誦一遍便想為月輪
倍欲精進故復誦妙言曰
唵步提止多母怛跛陀他夜弭
能令心月輪圓滿甚清淨
中想妙蓮花上安寶金剛
密言曰。
唵底瑟奼吒二合麼尼跋日囉鉢娜麼
引量同虛空周遍於三界
復誦此妙言金剛語離聲
唵薩頗囉麼尼跋日囉鉢娜麼
於此引妙蓮流放千光焰
一一光明中無量佛剎土
剎中有妙蓮想持寶蓮者
持寶蓮勝幢幢中出妙聲音
誰有薄福者當滿一切願
住是寂三昧為利諸有情
如是菩薩類皆住於等引
從蓮花胎藏放千妙光明
皆為利眾生檀波羅蜜等
遍入諸三昧理趣善巧門
為愍念有情作無量方便
化身為種種從生及涅槃
轉大妙法輪皆從意寶出
所說之妙法皆以輪成就
以輪為妙智能斷諸結使
由轉妙大大法輪此為福智路
次皆正觀察漸斂其智蓮
密言曰。
唵僧訶囉麼尼跋日囉鉢娜麼麼
所在諸如來皆入為一體
猶如於明鏡能現於萬像
法界自性體住於金剛蓮
即變其寶蓮為真多菩薩
手持如意寶六臂身金色
皆想於自身頂髻寶莊嚴
冠別坐自在王住於說法相
第一手思惟愍念有情故
第二持意寶能滿一切願
第三持念珠為度傍生苦
左按光明山成就無傾動
第二持蓮手能淨諸非法
第三挈契輪手能轉無上法
六臂廣博幡體能遊於六道
以大悲方便斷諸有情苦
行者如是觀坐於月輪中
身流千光明項背皆圓光
復想心月輪亦有寶蓮花
以是能堅固無動觀已身
為離諸妄想誦此密言曰
唵儞哩茶荼底瑟姹囉怛娜娜跋日囉鉢娜麼怛麼句唅三摩麼喻唅摩麼訶三摩麼喻唅薩婆怛他孽多多避三菩地囉怛娜娜跋日囉鉢娜麼怛麼句唅
以此法如加持十度芙蓉合
進力屈如寶印心額喉頂
吽字想於心怛囉安於額
訖哩當喉上惡字置於頂
猶由布此想故此身如金剛
復誦此密語蓮花語為聲
唵囉怛娜娜跋日囉達磨麼紇哩
次應結灌頂智者合蓮掌
進力如寶形禪智開相遠
置額誦密語心想佛灌頂
唵鉢娜麼苾哩哩俱胝多致囉怛娜娜鉢娜麼避囇曬罽囉阿避詵者𤚥怛洛洛
即以此妙印二手分兩邊
如繫蓮花鬘徐徐前下散
想垂白帛帶勢誦此妙言曰
唵鉢娜麼麼隷𤚥紇哩哩怛洛洛
次當結甲鎧二手蓮花形
從心繞向背從背當臍繞
向腰及兩膝漸上繞頸後
從頸復當喉復於頭後繞
還來至額上却於頂後繞
徐徐前下散
誦此祕密言密言曰。
唵阿婆曳鉢娜麼迦𤚥檢嚩制滿馱囉託訖灑𤚥吽唅
為喜諸佛故應拍蓮花印
二手結蓮掌妙拍令歡喜
密言曰。
唵鉢娜麼覩使縠
想於己身前觀紇哩字門
變為蓮花王中有紇哩字
怛囉安兩邊為金剛寶蓮
共變為所尊持真多妙寶法
如前己身觀今所觀亦然
為令今體無二次作呼召法
十度未敷蓮進力如鉤勢
即誦此密語言應為蓮花音香
唵鉢娜麼摯拏那至那拏曩句捨吽唵鉢娜麼枳惹娜補瑟比比吽
行者既召己次當結索印
如前合蓮掌進力拄如環
此名蓮花索能滿諸意願
應誦此密語召入於智身
唵鉢娜麼至拏那阿母伽跛捨吽
既入於智身為令無傾動
復當結蓮鎖應作決定心
如前合蓮掌進禪捻捨如環
力智亦復然相結如鉤鎖
唵鉢娜麼至拏那娜塞怖吒吽
為令妙歡喜結蓮花鈴印
當以蓮花捧禪智入掌中
進力如環住拄誦此祕密語
唵至拏娜鉢娜麼阿尾捨耶吽
次當誦蓮花百字祕密言
捧獻閼伽水以欝金白檀
龍腦兼諸花兩手捧供養
唵鉢娜麼薩怛嚩三摩也麼努播羅也鉢娜麼薩怛嚩帝尾努波底瑟姹儞哩拏護寐婆嚩素覩瑟諭諭寐婆嚩素覩瑟諭寐婆嚩阿努囉矩覩寐婆嚩素補瑟諭寐婆嚩薩婆悉地弭異鉢羅也磋薩婆羯麼素者迷止多室利藥矩路吽訶訶訶訶穀婆伽梵薩婆怛他孽多鉢娜麼麼寐悶者鉢娜寐寐婆嚩麼訶三麼也薩怛嚩紇哩
次以內外供供養蓮花王
所謂內供養芙蓉掌當心
禪智並伸直名為蓮花喜
應誦此密言
唵摯拏那鉢娜麼囉細吽
次結花鬘印以此而供養
不易前喜印二手捧向前
想種種寶鬘遍滿虛空界
密言曰。
唵摯拏娜鉢娜麼麼隷吽
次應以此歌印奉獻智蓮者
復以前妙印屈掌挂拄諸度
從臍漸至口散下如寫勢
想緊那羅音供養諸聖者
密言曰。
唵摯拏那鉢娜麼儗帝吽
次應結舞印前印左右旋
合芙蓉妙掌安於頂上散
由是四供養能獲大神通
密言曰。
唵摯拏娜鉢娜麼儞俚帝吽
作此四供養能成最勝事
次他結外供養喜心而獻之
運心無邊界蓮花焚香法
諸佛誠言說為利諸有情
蓮掌向下散猶如焚香勢
誦此祕密言想香雲供養供養香雲
周遍虛空界供養諸聖眾
唵鉢娜麼摯拏娜度閉吽
次應結花印以三十二相
莊嚴諸如來觀妙色花雲
運心遍一切如前合蓮掌
上散如花勢供養諸如來
及諸善逝子想滿虛空界
花雲妙芬馥寶樹極端嚴
誦此祕密語三業齊運用
唵鉢娜麼摯拏娜補瑟閉吽
眾生無明覆離於智慧光
為彼淨除故應結智燈印
以前蓮花掌禪智竪相逼
心想麼摩尼燈遍照虛空界
所出無量光誦此密言曰
唵鉢娜麼摯拏那儞閉閉吽
智者次應結解脫塗香印
為淨眾生故獻此尸羅香
二手散蓮掌當心塗香勢
十度成熏習香海遍虛空
獻佛及所尊誦此祕密語
唵鉢娜麼摯拏娜巘提吽
內外供養已然後應順念
結祕密根本印以對密言王
先誦根本言分明七遍已
平掌當於心忍願如蓮花
進力摩尼狀餘度盡如幢
誦根本密言思滿有情願
密言曰。
娜麼囉怛娜怛囉夜也那莫阿唎耶嚩嚕吉帝濕伐囉耶菩地薩怛嚩耶麼訶薩怛嚩耶麼訶迦嚕尼迦耶怛姪他唵斫迦囉靺低真多末尼麼訶鉢娜迷嚕嚕底瑟姹吒入嚩嚩攞阿迦哩灑耶吽發癹泮吒薩嚩訶訶
次結心祕密依前根本印
戒方檀慧縛嚩名為本心印
一切諸意願應心之所念
由結此印故皆悉得成就
密言曰。
唵鉢那迷迷真多麼抳入嚩嚩攞吽
次結隨心印二手堅固縛
進力摩麼尼形禪智並而申
戒方法亦舒直檀慧相交竪
誦此心中心
密言曰。
唵末囉娜鉢娜迷迷吽
次想尊口中流出祕密言
分明成字道五色光照耀
間錯殊勝色入於瑜岐口
列心月輪中瑩如紅頗黎玻瓈
一一諦思惟順理隨覺悟
住定而修習入於阿字門
即入輪字觀皆遍觀諸字
此名三昧念獲智及解脫
由此相應故不久成種智
若常當聲順念最勝妙奇特
住於本尊觀不應急躁心
不高亦不下不緩亦不急
智者離分別及諸妄想心
若誦洛叉遍所求皆悉地
二手持念珠頗胝與蓮子字
螺珠及餘寶無瑕光好者
當穿一百八一一誦七遍
心及心中心或毘俱多羅
作此法加持穿貫珠鬘已
當心一一度與莎訶齊聲
一千與百八隨力而念誦
四時或三時此法後夜勝
如意輪經中本教佛所說
若如是修習現世證初地
過此十六生成無上菩提
何況世悉地現生不如意
隨力念誦已重結三昧耶
復為八供養發遣密言主
二羽堅固縛忍願蓮葉華形
從心至面散頂上合花掌
想尊虛空中復道還宮去
密言曰。
唵鉢娜麼薩怛嚩紇哩哩穆
發遣聖者已自住本尊觀
或於閑靜處轉讀摩訶衍
楞伽與花嚴般若及理趣
如是等經教思惟而修習
誦讀讀誦經典已自恣行住坐
乃至於寢息不間菩提心
不久當悉地金剛藏所說
此大悲軌儀不擇日及宿
時食與澡浴若淨與不淨
常應不間斷遠離於散亂
空閑寂靜處不營諸世務
念畢發誓願結三昧耶印
禮佛菩薩已隨意而經行

觀自在菩薩如意輪瑜伽
