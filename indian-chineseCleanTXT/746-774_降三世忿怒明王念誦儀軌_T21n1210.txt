
三世忿怒王念誦儀
特進試鴻臚鄉卿大興善寺三藏沙門大廣智不空奉　詔譯
爾時諸佛菩薩一切賢聖現世間。利益一切有情。時為非順正法相。損壞國土眾生魔等。阿閦普賢大弘誓甚深故示現忿怒形相。白佛言。我在真言。於世間甚所希有。諸如來被聽宣說真言。我等當守護諸佛教法饒益一切有情。爾時佛告言。善哉善哉忿怒王。汝聽說降伏真言。則時示現四面八臂極惡黑大忿威怒形相。說真言句頌。真言曰。
唵蘇婆儞蘇婆吽蘖哩訶拏蘖哩訶拏吽蘖哩訶拏波耶吽阿那野斛婆誐哦嚩日羅囉吽𠰢泮吒
爾時普賢大士等。說此真言時。三千大千世界六種震動。所有天魔鬼界。於眾生生損害者。皆悉恐怖非得安樂。各走集白忿怒尊言。唯願愍念令我無恐懼。爾時忿怒王。皆令得安穩。則尚右足下踏大自在魔王。左足下踏魔婦人。於國土有情。皆令得快樂。誦此真言一遍。則無量無邊魔界。各苦惱熱病故。於行者生障礙者無得無便者。變成行者僕從乃到妨難。行者　宜隨宜須護三業內外。此亦可辟避除結界印身五處。作契儀則。可見金剛頂瑜伽教中。更不翻新譯。復不須作諸契法印。但威驗皆在此真言。亦無有別呪。若欲修此真言者面東。像前忿怒坐嗔。想我身則為不異本尊威怒王。則淨三業。所謂誦吽字三遍。亦安法界。則二手堅固縛捧額上。左右三轉亦成辟除結界。次至心合掌。禮拜忿怒尊諸聖眾。
若欲降伏一切惡人。作三角爐。壇向南。取惡木一遍一燒。滿三百二十四遍。惡人自降伏生歸依。
又欲令惡人病疾疾病者。作調伏壇誦根本真言。一千八十遍。燒赤黑二種芥子。一千八十粒一遍一燒。真言句中誦姓名。則洗沈長病而無死滅。
若欲除病者。作息災壇向東。燒白米一千粒一呪一燒真言句中。安除病宇字則息病。歸伏佛法。無有異心如此比枝木。
若欲頓滅惡人。爐中安惡人姓性名形。以惡心誦呪一百八遍。以砂打惡人燒之。則死。若欲急甦。對忿怒王。以慈悲心誦一百八遍。不過時甦復亦無損壞。
若欲勝軍陣者。取香花花香木一百八枚。誦真言燒之。即雖魔敵軍即時得勝。亦須五穀五香。若無者隨在。莫惱不得得。
若欲入山林不遭惡禽獸毒虫者。二手掌內把隨節之石呪二七遍。打投行道前。雖禽獸毒虫皆降伏。敢無有害損心。
若欲被敬愛國王大臣者。作敬愛壇爐燒菊根一百八枚。一呪一燒一則敬愛自來。
若欲濟助重病人者。對像前呪香水一百八遍。急撮入病者腹懷內。則醒起。
若欲留癲㾠病者。取龍水則呪一百八遍。洗二眼口舌等。自然消滅無有他病。
若欲縛男女令問顯一萬辭。取柘榴木一丈二尺加持一萬遍。然後後到別處。以枝杖一呪一打。打人二七處。即萬事隨問皆顯語。即想意計許被解縛。
若行者修此法時。七七日間。須斷五穀味鹽一心無餘境滿真言十萬遍。爾時本尊現形。作大惡怖魔體。試謙行者心。是時慎勿生散發則法成就。
爾時忿怒王尊說此是真言時。一切天魔魔處惡鬼等。皆大降伏。而信受歸依佛道。各作將護者行者。
次以解結界。禮佛出堂場。任作意讀般若等之經一也。

降三世儀軌
