
大聖妙吉祥菩薩最勝威德祕密八
字陀羅尼修行念誦儀軌次第法
我今依真言次第法門說行人先當從阿闍梨得受灌頂及親傳受已巳乃再入持明悉地灌頂具足慈悲行無緣慈怜愍一切苦厄有情作此念誦誓當挍一切恐怖厄難眾生若眾生苦厄難時隨其處或香塗或撚粉作壇若常念者應須精室如法建立道場一切如前法行人先興八種心方可持法第一慈悲心二無垢心三無我所心四無勝附心五有平等心六無怨害心七有哀愍心八無貪利心如是之人萬可傳受如是等堪同作法若非此者惟應自作令法得成若遍數未終不得中間輙共人語使有間斷即法失驗未作法時先當明告若自作念誦亦勿間斷行者若入道場時應䖍誠作禮即金剛合掌至心想於十方諸佛及文殊大聖無量菩薩金剛密迹一切賢聖等前一一自身而禮聖眾普禮一切佛菩薩金剛等真言曰。
唵薩嚩怛佗蘗多迦耶嚩訖唧多嚩折羅鉢羅梅曼祖室利嚩嗓那南迦嚕弭
又心密明曰。
唵嚩日曰囉微多
先合金剛掌十度外相交五輪皆委地
至誠恭敬禮復以長跪坐合掌似合蓮
觀身如水精吽字如三處想成五智杵
所謂內金剛而為不壞體然處誠奉請
一切諸聖尊誦是四句偈
稽首無上法醫王難教能救慈悲主
我今歸命恭敬請唯願速來降道場
如是三重請作前啟白言二手蓮華合
復誦淨三業令身器清淨用加持五處
額兩肩心喉念彼真言曰
唵娑嚩婆縛戍駄薩嚩達磨娑嚩戍度𤚥
已巳淨三業竟結佛三昧耶定慧合蓮掌
開合二火峯二風屈上節二空捻風根
與印當額前諦觀一切佛一一分明見
住在虗空中念彼真言曰
佛部三昧耶
定慧內合拳二空皆並竪諦觀一切佛
由如對目前隨念召請尊雙拳而並召
真言曰。
唵爾曩匿迦娑嚩賀
復結蓮華部祕密三昧耶印相亦如前
左入右舒出三誦三召請安右而散之
念彼真言曰
唵阿嚧力迦娑嚩賀
復次金剛部微妙三昧契前契改空輪
右入左竪招專心存念尊念彼真言曰
唵縛日曰羅地力迦娑嚩賀
佛部印安額蓮華右耳邊金剛左耳邊
同於頂上散
復次被甲契檀慧及戒方相叉內入掌
忍願頭相合進力曲如鉤外附二火後
禪智並直竪由如嚩折羅念加身五處
額右肩并左心喉散頂門念彼真言曰
唵斫羯羅韈㗚底鉢羅賒弭多羅捺羅羅捺羅婆娑摩捺路慧抳娑路乞叉洛乞娑鋡吽發吒娑嚩訶
次說金剛地界橛印。
定手方願度雙入戒忍門方祕絞戒後
入於檀戒間願絞入忍進檀慧與進力
禪智各相合三旋下丁之即念真言曰
唵枳里枳里嚩日曰羅嚩曰里步𠷈滿駄滿駄吽發吒
復說金剛墻界印。
準前地界印𢷡開禪智竪右旋如墻院
隨誦而轉之心想金剛墻念彼真言曰
唵薩羅薩羅嚩日羅鉢羅迦羅吽發吒
復次虗空藏十度外相交進力𨄬如寶
想成妙樓閣上有大蓮華諦心觀本尊
住於寶帳中周匝幢幡蓋天衣香雲海
遍滿於虗空眷屬中圍繞誦是真言曰
唵誐誐曩三婆嚩嚩曰囉斛
次結車輅印定慧仰相叉以右押於左
禪智捻進力最下弟一文旋轉送向前
想成寶車輅念彼真言曰
唵觀魯都魯吽
三遍或七遍。
想尊乘車輅徐來降道場住於虗空中
待請而來入不違本誓願念彼真言曰
曩莫悉底哩野地尾迦南怛佗蘖跢南唵嚩折朗祇你也阿揭羅灑野娑嚩賀
由此真言力及結契相應能召於本尊
并及餘眷屬降臨道場所施願與行人
欲結車輅時先當淨道路二手捧香爐
念修祕密句淨治虗中路後乃請聖尊
想香至彼宮念彼真言曰
唵素悉地揭哩入嚩理哆難多慕羅多曳入嚩攞滿他滿他賀喃吽發吒
若作此妙法其空中關籥悉皆自開解
亦成辟除障乃至清淨等乃成驚覺尊
眷屬并親近次先作奉請印契誦後明
召集諸聖賢入曼荼羅內請召真言曰
或三或七遍召請入道場慇懃陳所請
復請妙吉祥密迹金剛主定慧合蓮掌
二火絞水輪峯端捻甲背二風屈相跓
二空並竪之風模押空峯誦密言三召
曩莫三曼多沒駄南係係俱摩羅迦尾目訖底鉢佗悉體多娑麼羅娑麼羅鉢羅底枳然娑嚩賀
復次部明王辟除諸障者定慧合蓮掌
水風並下垂俱入滿月間空並離風節
當心誦明句七遍舉額齊左轉為辟除
右旋成結界一切作障者駈散無有礙
威光如劫火忿怒大恐怖三面現六臂
操持越棒瓶蓮華及數珠
唵度曩度曩麼佗麼佗訶曩訶曩賀野儗里縛吽發吒
又心明曰。
唵阿密㗚覩納婆縛𤙖發吒
由是真言故及以印加持能令諸障除
行人小施功速獲得成就
復次結上界金剛網羅契如前墻印相
開空捻風根頂平上覆安令密加七遍
隨誦右旋轉三匝應舞儀散分向下垂
想納彌覆界墻外至於地一切不能穿
觀成如金剛念彼真言曰
唵尾娑普羅捺羅乞叉嚩折羅半惹羅𤙖發吒
復次火院印密縫焰暉光周匝網外圍
赫奕劫火熾如風右旋達怖畏諸惡魔
一切設都嚕無能為惱害行人堅住觀
念彼真言曰。
唵阿三莾儗你訶囉𤙖發吒
三遍或七遍諦想作加持觀中光焰暉
動然焰輝赫令法無不成復明獻閼伽
定慧並仰開地水火合峯風屈如商佉
二空捻風下想成眾寶池清徹底金砂
念彼真言曰
曩莫三曼多勃駄南誐誐曩三摩三摩娑縛賀
三遍或七遍心想寶池中蓮華莟萏開
遍浴諸聖眾先浴本尊足次浴諸賢聖
又浴眾聖天令我根塵淨復次師子座
其契如後明定慧地水交相叉入掌內
二火合峯竪風屈捻二空空並仰前出
由如師子勢想上有蓮華念彼真言曰
唵阿佐攞尾羅野𤙖
次陳普供養十度金剛合二風如寶形
塗香華食燈運想如雲海幢幡眾妓樂
華蓋妙天衣流散遍虗空供養增福聚
食是真言句而以獻諸尊供養真言曰
曩莫三曼多勃駄南唵薩羅縛佗欠溫娜蘖帝娑頗羅𠰘𤚥誐誐曩釰娑縛訶
由是供養故當獲無等利能成眾事業
資糧從是生復次明讚嘆不解前印契
改寶而交合梵音誦讚言令眾聖歡喜
念是密言曰
唵縛日羅底乞儭拏摩訶夜曩縛日羅勾舍摩賀庾駄曼祖唎野　室利縛日羅儼鼻唎野縛日羅沒弟曩謨率都帝
又復有漢語大讚。
歸命密迹主摧伏諸魔者童真法王子
具普賢眾行住是本有身無始無終寂
妙用施諸願降怨害三毒改劫故修行
而於三界中重說祕明教為護有情類
設大方便門極救諸含靈令超生死輪
從凡入佛地行者作是語讚詠於本尊
至心誦三遍令大聖歡喜行人所求願
一切速圓滿復次聖文殊請召童子印
慧手結為拳舒風如鉤狀七遍而三召
即說真言曰
曩莫三曼多沒駄南阿羯羅灑野薩鑁矩嚕阿然矩忙羅寫娑嚩賀
復次計設尼印相如後說智慧羽為拳
火風相合竪由同刀標相念彼密言曰
曩莫三曼多沒駄南係係矩忙計娜耶枳攘難娑麼羅沙麼鉢囉底然娑嚩賀
復次尊右方救護慧童子左手金剛拳
端坐安腰側右舒五輪直當以掩其心
𢷡堅於空輪念彼真言曰
曩莫三曼多沒駄南係摩訶摩訶娑麼羅鉢羅底枳然娑縛賀
烏波計室尼智慧手為拳而申火輪直
風屈指中節如同戟標相說彼真言曰
曩莫三曼多沒駄南類娜夜枳攘難係矩忙計娑嚩訶
復次光網尊內眷屬童子印契如後說
三昧手為拳風輪舉如鉤為攝諸含識
令住解脫地即說真言曰
曩莫三曼多沒駄南係係矩忙羅忙耶蘖多娑嚩婆嚩悉體哆娑嚩賀
復次地慧幢內眷之標幟三昧手為拳
而舒地水輪直竪加幢相說是密言曰
曩莫三曼多沒駄南係娑麼羅枳壤曩計都婆嚩賀
次復無垢光矩忙囉密主如前三昧手
舒上一切輪悉皆徹屈之如佛身光明
其焰徹暉照稱念彼真言曰
曩莫三曼多沒駄南係係矩忙羅微質怛囉蘖底矩忙羅麼弩娑麼羅娑嚩賀
復不思儀慧印相如後陳定慧內相叉
一令為拳印二風別屈舒屈二節對之
令甲急相背二空並直竪名為拳教者
復說密言曰
曩莫三曼多勃駄南係係緊旨羅拽徙阿尾娑麼也儜曳娑嚩賀
爾時修行者安住慈愍心為一切有情
發大弘誓願至誠起慇敬觀想於本尊
金色放光明乘師子王座操持智慧釰
左執青蓮華華臺立智杵首髻八智尊
暉光遍十方如對行人目文殊根本契
從師密授之次當取念珠盤在於掌內
定慧合蓮相當口用加持祕密珠明曰
唵吠嚧左曩麼攞娑嚩賀
加持七遍已巳千轉三易珠空地對捻珠
隨誦移三匝誦八字明句一千或一萬
字字分明呼端坐諦觀之念念勿間斷
數終住觀智并三摩地門在於滿月中
布字為種智或作大日觀圓輝亦復然
所有諸功德施一切眾生皆得成佛道
復說差別事三時或四時無令有退轉
若為息災故定夜以之初若求福智門
後夜而起首降伏日正午愛敬欲眠時
鉤召亦同前念訖還珠契亦同悉地法
本尊數終已巳依前念內眷八尊如舊次
讚歎奉香華閼伽再奉獻發願并勸請
解界用火院發遣奉送之三部再護身
被甲如初作焰曼德作衛大刀觸加持
禮拜眾聖賢隨意經行出若住山林中
頭陀居曠野王難遭枷獄橫事恐怖時
疾病鬼神殃暗夜行怖懼修道被魔嬈
鬪諍家不和諸毒欲來傷如前多種難
常持八祕明無惡不殄除印契差別門
要當師密受若在曼荼羅正對尊前恣
頻申動支節噓吹大捶頭穢嗌噴鳴聲
涕唾及咳嗽如是之等事制之勿憍慢
大教阿闍梨深行巧慧者欲求大悉地
應須頻護摩每滿三洛叉一度火供養
若得三相現暖煙及光明釰中發大聲
梵音師子吼雷鳴微妙響鐘鼓雅歌聲
種種說法音行人得悉地護摩如教法
微細明解之小分不相應眾惡皆來集
三俱眠數滿常得見文殊心通解脫門
智慧不可測世出世間願所求皆滿足

文殊八字儀軌
長慶四年八月三十日東塔院青龍寺沙門義雲法金剛與中天三藏菩提仙同譯筆結偈潤文僧義雲寫勘終記之耳。
