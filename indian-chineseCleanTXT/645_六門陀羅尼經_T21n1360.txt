

大唐三藏法師玄奘奉　詔譯唐三藏法師玄奘奉詔譯
如是我聞。一時薄伽梵。在淨居天上依空而住眾妙七寶莊嚴道場。與無央數菩薩眾俱。爾時世尊告諸菩薩。善男子若欲利益安樂眾生。汝當受此六門陀羅尼法。謂我流轉於生死中諸所受苦。勿令眾生同受斯苦。諸有所受富貴世樂。願諸眾生同受斯樂。我所作惡若未先悔終不發言稱無上法。我諸所有眾魔之業若未先覺。終不舉心緣無上法。我諸所有波羅蜜多所攝。一切世及出世廣大善根。願諸眾生皆當速證無上智果。我證解脫亦願眾生皆得解脫。勿令住著生死涅槃。陀羅尼曰。
懺謎懺謎　羼諦羼諦　跋迭麗跋迭麗　穌跋迭麗穌跋迭麗　諦誓諦誓戰迭麗戰迭麗　戰迭邏伐底低殊伐底　達磨摩伐底　薩縛結隷鑠　毘輸達儞　薩縛阿剌刺託　莎婆達儞　末諾僧輸達儞莎訶
若有清淨信善男子善女人。能於日夜六時。讀誦如是六門陀羅尼者。此人所有一切業障皆悉消滅。疾悟阿耨多羅三藐三菩提。時薄伽梵說是經已。一切菩薩摩訶薩及諸天大眾。聞佛所說皆大歡喜信受奉行。

門陀羅尼經
