
佛說雨寶陀羅尼經
唐三藏沙門大廣智不空奉　詔譯大興善寺三藏沙門大廣智不空奉詔譯
如是我聞。一時薄伽梵住憍睒彌國建吒迦林。與大苾芻眾五百人俱。又與多諸大菩薩摩訶薩俱。時憍睒彌國中有一長者。名曰妙月。諸根寂靜心意寂靜。多有男女及多僮僕。淨信成就。往詣佛所頭面禮足。繞百千匝却住一面。合掌恭敬而白佛言。世尊欲問如來應正等覺。少有所疑事。惟唯願大慈垂愍聽許。爾時世尊告長者言。恣汝意問。當為汝說。令汝心喜。時彼長者聞是語已歡喜踊躍。世尊云何善男子善女人諸貧匱者可得富饒。諸有疾病令無疾病。爾時世尊告妙月長者言。何緣作如是問。時彼長者重白佛言。世尊我等在家多諸眷屬。資財乏少難可支濟。又多疾病。惟唯願世尊開示法要。當令貧者永離貧窮。倉庫財寶皆悉盈滿。存濟家中妻子男女眷屬有來求者必生歡喜。為大施主。使諸倉庫金銀珍寶如意摩尼金剛諸珍商佉室羅赤珠碼馬碯金寶之類豐饒無有盡竭。周給親屬廣修惠施饒益有情。爾時世尊告妙月長者言。善男子我於過去阿僧祇劫前遇佛世尊。名持金剛海音如來應正遍知。從彼如來受得此雨寶陀羅尼。受持讀誦思惟計念隨喜為他廣說流布。由此陀羅尼威德力故。若善男子人與非人藥叉羅剎畢隷多畢舍遮鳩槃拏烏娑多羅迦布單那羯吒布單那等起惡心者。不能為害。復有諸鬼噉人脂髓膿血涕唾大小便利痢欲來惱者。不能為障礙。佛告妙月。若有善男子心念手持書寫。但聞名字受持隨喜廣為他敷演者。彼善男子善女人長夜安隱受諸快樂。為瑜伽資糧安隱樂豐饒故。若有人欲受持此雨寶陀羅尼者。應供養一切如來。一夜日二夜日或三夜日。專心誦持。受愛敬淨信三寶諸天悉皆歡喜。即雨財寶穀麥。為彼讀誦法師故。即說陀羅尼曰。
曩謨婆誐嚩帝嚩日囉馱囉娑誐囉捏具灑耶怛他多野怛儞也他唵素嚕閉跋捺囉嚩底矒誐誐㘑阿左㘑阿左跛㘑嗢伽跢儞嗢陛娜儞薩寫嚩底馱孃嚩底馱曩嚩底室唎麼底鉢囉婆嚩底阿麼㘑尾麼黎嚕嚕素嚕閉尾麼黎阿娜多悉帝尾娜多悉帝尾濕嚩計如始鴦矩㘑矒矩㘑地地冥度度冥跢跢㘑多囉多囉嚩嚩日㘑二合引嚩日㘑阿跢儞步計屋計吒計吒計囉灑尼儞澁播娜儞婆誐挽嚩日囉馱囉娑誐囉捏具衫怛他蘖跢麼弩娑磨麼囉娑麼囉娑麼囉薩嚩怛他孽跢薩底也麼弩娑麼囉僧達磨薩底也二合麼弩娑麼二合囉四十四僧伽薩底也麼弩娑麼囉怛吒怛吒布囉布囉布囉也野布囉野婆囉婆囉婆囉抳素矒誐麗扇跢麼底瞢誐攞麼底鉢囉婆麼底摩訶麼底素婆捺囉嚩底阿蘖蹉阿蘖蹉三麼野麼弩娑麼囉娑嚩賀阿阿引馱囉拏麼弩娑麼囉娑嚩賀鉢囉婆嚩麼弩娑麼囉娑嚩賀馱哩底麼弩娑麼囉娑嚩賀尾惹野麼弩娑麼囉娑嚩賀薩嚩薩怛嚩尾惹野麼弩娑麼囉娑嚩賀
佛告妙月長者。此名雨寶陀羅尼。以此陀羅尼威力。病患飢儉疾疫業障悉皆消滅。若善男子善女人先應供養一切如來。於一日一夜無間斷誦持此陀羅尼。其家即雨寶如大人量。一切災禍悉皆銷消滅。是故善男子當受持此雨寶陀羅尼。廣為他人分別演說。善哉世尊。妙月長者聞佛所說歡喜踊躍。我今從佛佛以受此雨寶陀羅尼。受持讀誦廣為他人分別解說。爾時妙月長者受佛教已。右繞世尊百千匝已。合掌恭敬頭面禮足歡喜而去。
爾時佛告具壽阿難陀。汝往妙月長者家。看彼長者諸庫藏中種種財穀諸珍寶物及諸資具今悉盈滿。爾時具壽阿難陀受佛教已。往詣憍睒彌大城往妙月長者家中。入已見諸庫藏之中財寶悉皆盈滿。見此事已心大歡喜踊躍而還。爾時具壽阿難陀怪未曾有心甚歡喜而白佛言。世尊以何因緣妙月長者家中庫藏盈滿。佛言。善男子妙月長者淨信於我。受持此雨寶陀羅尼。為一切有情宣說。是故阿難難陀受持此陀羅尼廣為人說。我以佛眼觀諸世間天人魔梵沙門婆羅門。於此受持雨寶陀羅尼者不能作其障難。何以故。如來不異語故。此真言句不可壞故。此陀羅尼無善根有情耳尚不聞。何況況得書寫受持讀誦。何以故。一切如來真語宣說。一切如來隨喜。一切如來稱讚。一切如來顯揚。一切如來種植。阿難陀白佛言。善哉世尊。以妙伽他而說頌曰。
諸佛不思議佛法亦復然
淨信不思議果報亦復然爾
寂慧一切智法王不生滅
已到勝彼岸稽首佛勇猛
爾時具壽阿難陀。聞佛說此雨寶陀羅尼經。踊躍歡喜白佛言。世尊今此法要當何名。此經我等今者云何奉持。佛告阿難陀。此經名妙月長者所問。汝當受持。亦名能獲一切財寶伏藏。亦名一切如來稱讚雨寶陀羅尼教。汝當受持。時薄伽梵說此經已。無量苾芻及諸菩薩并諸天人阿蘇羅等一切大眾。聞佛所說皆大歡喜信受奉行。
心真言曰。
唵嚩素馱㘑娑嚩賀
心中心真言曰。
唵室唎嚩素娑嚩賀
小心真言曰。
唵嚩素娑嚩賀

佛說雨寶陀羅尼經
（持世陀羅尼）
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　
（雨寶陀羅尼）
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　
