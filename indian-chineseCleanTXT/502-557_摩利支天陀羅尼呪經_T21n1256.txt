

失開元附梁錄失譯人名今開元附梁錄
如是我聞。一時婆伽婆。在舍衛國祇樹給孤獨園。與大比丘丘眾千二百五十人俱。爾時世尊告諸比丘。有天名摩利支天。常行日月前。彼摩利支天。無人能見無人能捉。不為人欺誑不為人縛。不為人債其財物。不為怨家能得其便。
佛告諸比丘。若有人知彼摩利支天名者。彼人亦不可見亦不可捉。不為人欺誑誑不為人縛不為人債其財物。不為怨家能得其便。佛告諸比丘。若有善男子善女人。知彼摩利支天名者。應作是言。我弟子某乙甲。知彼摩利支天名故。無人能見我無人能捉我。不為人能欺誑我不為人能縛我。不為人能債我財物。不為怨家能得我便。爾時世尊告諸比丘。是摩利支天有陀羅尼呪。能守護人即說呪曰。
多姪咥他遏頞迦摩末私末迦摩末私支婆羅摩末私支婆羅烏途盧摩末私摩訶訶摩支婆羅摩末私安陀多利陀那摩私莎訶
於行路中護我。非行路中護我。晝日中護我夜中護我。於怨家中護我於王難中護我。於賊難中護我。於水難中護我於火難中護我惡怨家護我王難護我賊難護我。於疫病中護我於阿鳩隷阿鳩隷無利支帝。吉利吉利安帝安帝於一切處一切時。護我弟子某乙甲。娑婆訶莎波呵莎婆訶。
佛告諸比丘。若有善男子善女人。比丘比丘尼優婆塞優婆夷。國王大臣及諸人民。聞是摩利支天大陀羅尼呪。一心受持者。不為如上諸惡所害。
佛告諸比丘。若有善男子善女人。書寫是經受持讀誦者。一心齋戒淨治一室。以香泥塗地。七日七夜誦持是摩利支天陀羅尼呪。滿一百八遍。所經諸陣一切怨賊。並皆息刃。行時書寫是陀羅尼。若有著髻中若著衣中隨身行。一切諸惡不能加害。悉皆退散無敢當者。若遇疾病。當請一淨戒比丘及比丘尼優婆塞優婆夷。如前淨治一室香泥塗地。燒種種名香設七盤果餅。布五色壓設五色飯。請摩利支天。然燈續明七日七夜。誦是摩利支天陀羅尼呪經。滿二百遍。一切病鬼皆生慈心。放於病人即得除差。若遭縣官所拘錄者。亦如前淨室如法設供敷座。然燈續明七日七夜。誦是摩利支天陀羅尼呪經五百遍。得如願已設齋散座。一切厄難無不滅除。爾時諸比丘聞佛所說。皆大歡喜信受奉持行。


